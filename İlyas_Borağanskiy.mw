'''İlyas Mirza Boraganskiy''', ([[1852]]- ? ) - qırımtatar neşriyatçı, hattat ve matbacısı

İlyas Mirza Boraganskiy 1852 senesinde Bağçasarayda  dünyağa keldi. Medrese tasiliñ tamamlağandan soñ İstanbulğa ketti. 1866-1874 seneleri arasında mında hattatlığın sağlamlap usta oldı. Şarqiy ve müsülman tilleri hattalığınıñ en qıyın ususların aruv etip bilgeni içüñ, [[Sankt Petersburg]]qa çağırıldı. Lakin mında hattalıq işiniñ alaqa körmemesi neticesiñde para sıqıntısı çekti. 
1893 senesinde XIV asırda yaşağan İslam alimi [[Tebrizi]]niñ [[Mişkat’ül Mesabih]] adlı  hadis kitabın basmaq içüñ Sankt Petersburg sansür eyetiñden uzun oğraşlardan soñra müsâde aldı. Bu kitaptan 1000 adet bastı. Bir vaqıt soñra özüñin matbasıñ açtı. Bu matba [[İsmail Gaspirinskiy]] matbasıñdan sonra ekinci, Sankt Petersburgda birinci qırımtatar matbası edi. Boraganskiy bu matbada pek çoq kitap bastı. Bulardan en müimleri, Bed’ül-Emâlî, Mişkât, Tecvîd, [[Osman Aqçoraqlı]]nıñ Nenkecan Hanım Türbesi , Krılovnuñ masalları, Gri Boyun (Seraya Şeyka), V. D. Smirnovnuñ  Obraztsovıe proizvedeniya osmanskoy literaturı v izvleçeniyah i otrıvkah (Parçalar ve Özetlernen Osmanlı Edebiyatınıñ Örnek Eserleri) ,  A. İ. Samoyloviçnin Sobranie stihotvoreniy İmperatora Babura (İmparator Babürnüñ Şiirleri), Kazak şairi Abay Qunanbaynıñ şiirleri , Qazan Tatar ziyalısı Qayyum Nasırîniñ Şarq masalları edi.
1898 senesinde Boraganskiy Türk tili ocası vazifesinen Sankt Petersburg üniversitetine  tayiñ edildi. Bu vazifede on sene qaldı. 1920 senesinde Boraganskiy matba işin qurmak için Sterlitamak şeerine ketti. Bundan soñrası içün akkında bir malümat yoqtur.
Qırım Tatar halqının bir temsilcisi olğanıñ er vaqıt aklında tutqan Boraganskiy pek çoq resmiy evraqnı Bağçasaray Asilzadesi(Bahçisarayskiy dvoryanin) dep imzalağan edi. Bütün ayatın müsülman tasiline adağan olması, Boraganskiyni Rusiye müsülmanlarının ve qırımtatarlarnın büyük ziyalılarıynen bir sırağa qoşa.  Onıñ bu çalışmalarına İsmail Gaspirinkiy yaqıñ destek bergen edi.

==Menbalar==
*Viktor Yuryeviç GANKEVİÇ  Emel Sañ 222 Eylül-Ekim (Sentabr-Oktabr) 1997
