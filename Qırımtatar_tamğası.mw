[[Image:Kok Bayraq.PNG|thumb|200px|Qırımtatar bayrağı]]

'''Qırımtatar tamğası''' - taraq tamğadır.

[[Qırımtatar bayrağı|Qırımtatarlarnıñ kök tüsteki bayrağında]] altın renk ile bezetilgen tamğa - taraq aks olunğan. Amma tamğa nedir ve nasıl mananı taşıy? Tamğanıñ peyda oluv tarihı türkiy halqlarnıñ qadimiy tarihları ile bağlıdır.  Ta 1073 s. Mahmud Qaşğarlınıñ eserine meşur “Divan-ı luğat it-türk” adlı eserinde sülâleler ve tamğalar aqqında müim ve meraqlı malümatlar berilgen. Misal olaraq, tek oğuz qabilesiniñ 22 sülâlesi bar eken, er birisine de öz özgünligi ve teren manası ayırılıp turğan tamğası aittir.  Yarlıqlarnıñ, binalarnıñ, bayraqlarınñ ve baştaşlarnıñ üstündeki tamğalar bir sülâlege ait olğan insanlarnı birleştirici bir belgi vazifesini becermekte edi.  1925 s. oca ve tedqiqatçı [[Osman Aqçoqraqlı|Osman Aqçoqraqlı]] tarafından teşkil etilgen ilmiy araştırmalar neticesinde [[Qırım|Qırımda]] 400-den ziyade tamğa dünya yüzüni körgen. Osman Aqçoqraqlı böyle hususitetni qayd ete: [[Qırım Hanlığı|Qırım Hanlığınıñ]] sıñırlarından diger memeleketlerge eksport sıfıtında  işlenip çıqarılğan mallarnıñ üstüne tamğalar urula edi. Olarnıñ para aqqını ise hannı adamlarından “tamğacı alğan”.  Osman Aqçoqraqlınıñ fikirince, rus “таможня” sözü “tamğa”, “tamğacı” sözlerinden kelip çıqtı.
Zemaneviy qırımtatar bayrağındaki tamğa 15 asırnıñ soñunda ve 16 asırnıñ başında tahtta bulunğan [[I Meñli Geray|I Meñli Geraynıñ]] emiri ile peyda olğan edi.  Tamğa terazeni añdıra. Temsiller arasında ise teraze - bu adalettir.  Renkke kelgende ise, sarı tamğa - altın renkte kösterilgen, altın ise - bu beden ve ruh temizliginiñ temsili. Kök tüsü - kederliktir. Birleşip olar yeşillik renkini meydanğa ketireler. Yeşil ise - ömür, ebediylik ve aqiqat renkidir.

== Menbalar ==
# Maqaleniñ müellifi - Tamila Abduveliyeva.
# "Крымскотатарская символика" Сост. Султанбеков Р.Т., Ред. Юнусова Л. 2002 г.

[[Category:Qırımtatar halqı]]
