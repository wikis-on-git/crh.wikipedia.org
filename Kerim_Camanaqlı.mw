'''Kerim Camanaqlı'''  ([[1905]]-[[1965]])  -belli qırımtatar şairi, edebiyat ve folklor alimi

Kerim Camanaqlı (Kerim Reşidoğlu Reşidov) 1905 senesinde [[Qırım]]nıñ Kizlev kasabası [[Camanaq]] köyünde doğdı. Qardaşı [[Mennan Camanaqlı]]da Qırımnıñ belli şairlerinden edi. Köydeki mektepni bitirgen soñ [[Aqmescit]]ge ketip muallim olmaq içün evvela Pedagoji Mektebi soñra Pedoğoji Enstitütinde oqudu. Til ve edebiyatnen alaqalı edi. 
İlk şiirlerin talebelik yapa ekende yazmağa başladı. Şirleri Yañı Dünya, Genç Kuvvet gazetaları ve İleri mecmuasında neşir etildi. 1927 senesinde [[Azatlıq Şarqıları]] adlı şiir kitabı neşir etildi. Yazıcılar Birligine kirgen son Rus ve Kazan Tatar yazıcılanen münasibetlerniñ kuvetlendirdi. Kazan tatar qızı Reşide hanımla evlendi. 1937 senesinde Şamil Toqtargazi akkındaki tezinen doktora diplomın aldı. Kerim Camanaqlı, qırım tatarları arasında özüniñ edebiyatı akkında doktora tezi yapqan ilk alimlerden birevidir. Onun qılavuzluğunda qırımtatar folkloru sistemli olaraq tetkik etilmege başlandı. Köylerge  ilmi eyetler yiberilip, el yazma edebi eserlernen, yır,çın, mani, masal kibi sözlü eserler toplandı. Kerim Camaqlınıñ [[Çın ve Maniler]](1940-Aqmescit), [[Qırımtatar Masalları]](1941-Aqmescit) kitapları neşir etildi. 
Halq ikaye ve destanlarından [[Aşıq Ğarib]], [[Qoblandi Batır]], [[Quzu Körpeş]]niñ qırımlılar arasındaki deñişik varyantlarnıñ taptı.
1935-1941 seneleri arasında Qırım Til ve Edebiyet Araştırmaları Enstitüti müdiri olaraq vazife yaptı. 1941 senesinde cenke qatıldı, 1942 senesinde Qırım işğal etilgen son ailesinen beraber Qazanğa köçti. 1944 senesinde  Qırım özünin öz halqına yasaqlanğanı içüñ bir daa Qırımğa qaytamadı.
1944 senesinde cenk bitgenge qadar Semerqant Pedagoji Enstitütinde çalıştı. 1945 senesinde Qazanğa ailesin qatına keldi, lakin Qazanğa yerleşmesine müsade etilmedi. Sürgünlük yeri olaraq Tataristandaki Alaboğa seeri teyin etildi, yigirmi sene muallimlik yaptı.  1965-de vefatına qadar anda ömür sürdü.
Qırımğa qaytamasa da , Alaboğada ekende Özbekistandaki tuvğanları ve arqadaşlarınen körüşme imkânı taptı. Taşkentteki Yusuf Bolat ve diger arqadaşlarinen halq masallarınıñ yañı derlemelerin azırladı.

==Menbalar==
* Milli Folklor Dergisi, S-65 Prof. Dr. Elfine SİBGATULLİNA

{{DEFAULTSORT:Camanaqlı, Kerim}}
[[Kategoriya:Yazıcılar]]
[[Kategoriya:Şairler]]
[[Kategoriya:Alimler]]
[[Kategoriya:1905 senesinde doğğanlar]]
[[Kategoriya:1965 senesinde ölgenler]]
