'''Refat Appazov''' ([[1920]] - [[2008]]) - belli [[qırırmtatar]] alimi.

1920 senesi sentâbr 8-de [[Aqmescit]]te dünyağa kelgen Refat Appazov ilk tasilini [[Yalta]] şeerinde Qırımtatar mektebinde başladı, sekizinci sınıftan Rusça oqudı. Oquvdan soñ 1939 senesi [[Moskva]]daki N. Bauman adına Yüksek Tehnik oquv yurtuna (sabıq [[Şuralar Birligi]]nde eñ nufuzlı oquv yurtlarından biri) kire. 

Oquvnı tamamlağan soñ Moskva civarında Kaliningrad (şimdi Korolöv) şeerinde yerleşken ilmiy-tedqiqat institutında çalışıp başlay, mında o ilki uzun menzilli raketler ve ŞSCB raket-kâinat tehnikası umumiy proyekt müendisi, meşur [[Sergey Korolöv]] ile tanıştı ve onıñ bivasta reberligi altında 20 yıl çalıştı. Refat Appazov tez arada yetekçi proyekt müendisler sırasında yer alıp, [[Çolpan]] ve [[Merih]] yoldaşlarına yollanılğan kâinat apparatları, Sovet-Amerika "Soyuz-Apollon", "Energiya-Buran" raket-kâinat kompleksleriniñ proyektlerine qoşuldı. 

Refat Appazov 200-den ziyade ilmiy işler müellifidir. 1935 senesiniñ devamında bir zamanlar özüniñ oquğanı Bauman aliy tehnikiy oquv yurtunda ve Moskva Aviatsiya İnstitutında ocalıq yaptı, olacaq alimlerni azırladı. 

Ömrüniñ esas qısmını ilimge, qapalı, gizli müessiselerde çalışuvğa bağışlağan Refat Appazov tabiiy ki, milliy areketke açıqtan-açıq qoşulıp olamadı. 1987 senesi Qırımtatar milleti kütleviy sürette Vatanğa qaytıp başlağandan soñra milliy areket saflarına qoşuldı. 1990 - 1991 senesi V. Dogujiyev reberligindeki Qırımtatar halqınıñ problemleri boyunca devlet komissiyasınıñ azası oldı. 1991 senesi Aqmescitte olıp keçken [[Qırımtatar Milliy Qırultayı|Qırımtatar halqınıñ Qurultayında]] iştirak etti ve [[Qırımtatar Milliy Meclisi|Mecliske]] saylandı. 2008 senesinde vefat etti.

== Menbalar ==
[[Kalgay mecmuası]]

{{DEFAULTSORT:Appazov, Refat}}
[[Kategoriya:Alimler]]
[[Kategoriya:1920 senesinde doğğanlar]]
[[Kategoriya:2008 senesinde ölgenler]]
