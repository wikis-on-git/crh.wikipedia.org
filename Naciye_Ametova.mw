Naciye Ametova (Useinova) Refatovna istidatlı icatkârlardan biridir. O, esasen balalar içün yazğan ikâyeleri, masalları ve şiirlerinen bellidir. 

Naciye Ametova 1959 senesi sürgünlikte yani Özbekistan Cumhuriyetiniñ Sırdarya vilayetindeki “Uzbekistan” kolhozında Refat ve Zevriye Ametovlarnıñ çoq balalı qorantasında dünyağa qeldi. Onıñ iki aptesi, bir ağası ve eki oğlan qardeşi bar edi. Olarnıñ epsi aliy malumatğa sahip ediler. Naciye Hanım 1976 senesi Telman adına 19 sanlı umum tasil mektepni bitirdi. 1977 - 1982 seneleri Nizamiy adına Taşkent pedegoji enstitüsünün Rus ve Qırımtatar dili fakültelerinde oqudı. Bunıñnen beraber “Lenin Bayrağı” muarriyetinde açılğan “Koy ve şeer gazeteciliği universitesi” aqşamlıq kursını bitirdi. Enstitüyü bitirgen soñ onı, çalışmaq içün “Lenin Bayrağı” gazetesine yolladılar. Birinci senesi mektüpler bolüginde esapçı soñra sanat ve sovet quruculuğı bolüklerinde muhabir olarak çalıştı. 

1989 senesi “Yıldız” jurnalına keçirildi. O, 1992 senesine yani Qırımğa koçürilgenge qadar anda uyken muarrir olıp çalıştı. 1995 senesi Qırımtatar muzıkalı drama teatrosunda Qırım tatar tilinde ders berdi. Bunıñnen beraber Qırım-tatar radiosu balalar içün eşittirüvler programmasında ikâyelerinen sıq-sıq çıkışta bulındı. 1996 senesiniñ ekinci yarısında itibaren ise “Qırım” serbest içtimaiy siyasiy gazetesinde sanat ve medeniyet bolüginde çalışa. Sanat, medeniyet, maarif alanında edebiyatı aydınlatan tercimeler yapmakta, balalar içün ikâye ve şiirler yazmakta, 2004 senesinden beri "Çoqraq" balalar sahifesini çıkarmaktadır. 

Birinci şiiri “Balqurtçıq” 1975 senesi “Lenin Bayrağı” gazetesinde derc olunğan edi. Ondan soñra balalar içün yazğan şiirleri ve ikâyeleri “Lenin Bayrağı” gazetesinde derc olındı. Neti-cede Naciye 1976 senesi otkerilgen "Uzbekistan cumhuriyet yaş icatkârlarnıñ seminar muşaveresi” ne katıldı. 

1982 senesi Taşkent'teki edebiyat ve sanat neşriyatında muelliflikte “Qarılğaçlar” şiirler çıyıntığı çıqtı. 2000 senesi “Dağda Bayram” ikâyeler ve masallar kitabı derc olındı. Masallar ve ikâyelerinde balalarğa buyuklerğe urmet, emek-severlik, dostluq kibi hususiyetlerni aşılamağa ziyade diqqat ete. Qırımğa koçüp kelgen soñ onıñ ikâyeleri “Qırım”, “Suvdaq sesi”, "Kırımskaya svetitse” gazetelerinde ve “Yıldız” mecmualarında sıq-sıq neşir etile. O, evli bir oğlu ve bir qızı bar. Naciye Ametova 2002 senesinde Ukrayna Yazıcıları Milliy Birliğinin, 2004 senesinde de Ukrayna Gazeteciler Birliğinin azası olmuştur.

== Menbalar ==
* [[Ayşegül Süyen]], [[Kalgay Mecmuası]] 

[[Kategoriya:Yazıcılar]]
