'''Qırımçaq dini''' - [[Musevilik|musevilik]] yani iudaizmdir.

Zemaneviy tarihçılarnıñ fikirine köre, [[Qırımçaqlar|qırımçaqlar]] yeudiy dinine mensüpler. Bir çoq dualar, diniy kitaplar çeşit müellifler tarafından [[Ibrani tili|ibrani tili]]nden qırımçaq tiline tercime etilgen ediler. Aynı zamanda bazı diniy metinlerde Teñri inançınıñ unsırları rastkelmektedir.

1860-ıncı senelerde [[Qarasuvbazar|Qarasuvbazar]]daki qırımçaqlar cemaatınıñ turmusı, urf-adetlerinen oğraşqan Pyer Lakub qırımçaqlarnıñ dinlerini nasıl kütkeni aqqında şöyle yaza: "Bütün diniy adetlerge qırımçaqlar riyaet etmege tırışalar. Saba ve aqşam qırımçaq ibadethanege kele, dualarnı oquy. Dualarnı tatarlarnıñ maqamınen ayta. Qarasuvbazarda qırımçaqlarnıñ üç ibadethanesi mevcut. Bu ibadethaneler tatarlarnıñ camileri kibi kilimlernen donatılğan, olurıp dua etile. Qartlar cıqışqa yaqın oturalar, qalğanları olarnıñ ögünde yerleseler".

== Ayrıca baqıñız ==
* [[Qırımçaqlar|Qırımçaqlar]]
* [[Qırımçaq tili|Qırımçaq tili]]
* [[Qaray dini|Qaray dini]]

[[Category:Qırımçaqlar]]
