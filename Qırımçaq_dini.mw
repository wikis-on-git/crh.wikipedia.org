'''Qırımçaq dini''' - [[yeudiylik]] yani iudaizmdir.

Zemaneviy tarihçılarnıñ fikirine köre, [[qırımçaqlar]] yeudiy dinine mensüp. Bir çoq dua, diniy kitap çeşit müellifler tarafından [[İbrani tili|ibrani tili]]nden qırımçaq tiline tercime etilgen edi. Aynı zamanda bazı diniy metinlerde Teñri inançınıñ unsırları rastkelmektedir.

1860-ıncı senelerde [[Qarasuvbazar]]daki qırımçaq cemaatınıñ turmuşı, urf-adetlerinen oğraşqan Pyer Lakub qırımçaqlarnıñ dinini nasıl kütkeni aqqında şöyle yaza: "Qırımçaqlar bütün diniy adetlerge riyaet etmege tırışa. Saba ve aqşam ibadethanege kele, dualarnı oquylar. Dualarnı tatar maqamınen aytalar. Qarasuvbazarda qırımçaqlarnıñ üç ibadethanesi mevcut. Bu ibadethaneler tatarlarnıñ camileri kibi kilimlernen donatılğan, oturıp dua etile. Qartlar cıqışqa yaqın otura, qalğanları olarnıñ ögünde yerleşe".

== Ayrıca baqıñız ==
* [[Qırımçaqlar]]
* [[Qırımçaq tili]]
* [[Qaray dini]]

[[Category:Qırımçaqlar]]
