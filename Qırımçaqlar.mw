{{Halq|
|group=Qırımçaqlar<br>кърымчахлар
|image=
|caption=
|poptime= ~1500
|popplace=[[Qırım|Qırım]], [[Ukraina|Ukraina]], [[Rusiye|Rusiye]], [[İsrail|İsrail]]
|rels=[[Qırımçaq dini|Qırımçaq dini]]
|langs=[[Qırımçaq tili|Qırımçaq]], [[Rus tili|Rus]]
|related =
}}
'''Qırımçaqlar''' ([[Qırımçaq tili|qırımçaqça]] ''къырымчахлар'') - esasen [[Qırım|Qırım]] topraqlarında yaşağan halqtır. Bu halqnıñ Qırımda peyda oluvınıñ tarihı ve deviri asırlar terenligine dala. Bazı alimlernin fikirine köre, qırımçaqlar - 1492 s. [[Portugaliya|Portugaliya]] ve [[İspaniya|İspaniya]]dan quvulğan ve Qırımda yerleşken [[Yeudiler|yeudiler]]dir. Başta olar [[Kefe|Kefe]]de yerliştiler, soñ ise Qırımnıñ başqa şeerlerine köçmege başladılar. Lâkin qırımçaqlarnıñ Qırımda peyda olması aqqında böyle teoriya yayğındır. Qırımçaqlar Qırımnıñ qadimiy ealisi esasında tahminen VI-VIII as. şekillengendir. Qırımçaqlar yeudi dinini küteler. Til ve turmusı ise türkiy halqlarnıñ tesirinde qalğan edi. Bundan ğayrı, qırımçaqlarnıñ inançlarında da türkiy unsurlarını rastketirmek mümküm, meselâ diniy metinlerde, ibadetlerde İlâhnıñ adı Teñri olaraq qullanıla edi.

Qırımçaqlarnıñ cemaatları [[Mangup|Mangup]], [[Çufut Qale|Çufut Qale]] ve [[Kezlev|Kezlev]]de buluna ediler. Lâkin eñ büyük cemaat [[Qarasuvbazar|Qarasuvbazar]]da [[Qarasuv|Qarasuv]] özenniñ sol yalısında yerleşken edi. Bu yer "Qırımçaq tarafı" adlandırılğan edi. Bu topraqlarğa qırımçaqlar XV a. soñu - XVI a. başında [[Kefe|Kefe]] ve [[Eski Qırım|Eski Qırım]]dan köçken ediler.

Çar vesiqalarında "qırımçaqlar" adı 1859 s. peyda oldı.
1920-cı senelerde qırımçaqlar öz medeniy cemiyetlerini meydanga ketirdiler, mektepler açtılar. Sovet devrinde qırımçaqlar başqa halqlarnen qarışıp (assimilatsion) esnasında oğradılar.

1989 s. qırımçaqlar [[Aqmescit|Aqmescit]]te öz cemiyetini teşkil etip, til medeniyet ve sanatını yanıdan tiklep oğrunda faaliyet köstereler.

== Ayrıca baqıñız ==
* [[Qırımçaq tili|Qırımçaq tili]]
* [[Qırımçaq dini|Qırımçaq dini]]
* [[Qaraylar|Qaraylar]]

[[Category:Qırımçaqlar]]

[[de:Krimtschaken]]
[[en:Krymchaks]]
[[fr:Krymchak]]
[[he:קרימצ'קים]]
[[ja:クリムチャク人]]
[[mk:Кримчаки]]
[[pl:Krymczacy]]
[[ru:Крымчаки]]
[[uk:Кримчаки]]
