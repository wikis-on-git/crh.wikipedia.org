'''Remziye Alper'''([[1944]]-[[-]]) – Türkiyeli belli qırımtatar tamırlı opera sanatkârı-soprano


Remziye Alper Tanrıkulu 1944 senesinde Qırımnın Sudaq şeerinde dünyağa keldi. Daa eki aylıq ekende ailesi Qırımdan köçüp Avstiryağa ketti. Avstiryanıñ Bregenss şeeri ve Alberschwende lagerinde 4 sene qaldı. Daa sonra  Türkiyege yerleşti.  Frida Böhme, Carlo Galeffi, Maria Carena kibi ocalarnıñ  közetiminde okuğanı Ankara Devlet konservatuarınıñ yüksek bölügünü 1963 senesinde bitirdi. Daa konservatuarda okuğan sırada Almanyadan kelgen  şan pedagogu Prof. Clemens Glettenberg onı tınlap çoq başarılı olacağın anlap Münihteki yaz kurslarına davet etti. Lâkin talebeliginde ailesiniñ imkânları yetmegeni içün ketalmadı. 1964 senesinde Ankara Devlet Operasında çalışa ekende Prof. Glettenbergnin yañıdan davetiynen bu kurslarğa qatılıp üstün bir başarı kösterdi. Daa sonra bu başarısı sebebiynen, Alman ükümeti tarafından eki senelik DAAD bursunen mükafatlandırılıp Köln Muzıqa Yüksek Okulunda Prof. Peter Witschnen çalışalma imkânına saip oldı. Mındaqı oquvnu tamamlağan soñ kene Türkiyege qaytıp, Ankara Devlet Operasındaki vazifesine devam etti. 
 
1969 senesinde orkestra şefi Orhan Tanrıkulunen evlendi. 1974-de Romağa ketip Santa Cecilia akademisiniñ imtaanların qazandı ve namlı mezzo-soprano Gianna Pederzininen Verdi operaları ususunda çalıştı. Niayet mında akikiy ses rengi olğan lirik-spinto sopranoluğu keşif etildi. Santa Cecilia akademisini halk jürisi aldında bergen imtaanda birincilik alıp bitirdi. 
Remziye Alper, 1975 senesinden berli Ankara Devlet Operasında aytqanı prima partilerin qatında, AOŞ, İtaliya, Almaniya, Belçika, Frenkistan, İspaniya, Bulğaristan, Macaristan, Romaniya, Avstirya kibi memleketlerde pek çoq qonser berdi, opera temsillerinde oynadı, resitaller ve radyo televizyon içün programlar yasadı. 100.cü sene programı çerçevesinde AOŞ ve Avstiryada qonser ve resitaller berdi. 
1982 senesinde İstanbulğa kelip İstanbul Devlet Operasında solistlikge devam etti, pek çoq zor operada başrol oynadı ve milletlerarası qonserlerin devam ettirdi.
 
 
Remziye Alper türlü yarışmalarğa qatılıp pek çoq milletlerarası mükâfat aldı.
 
1974  Busetto-Parma,14. Milletlerarası Verdi Sesleri Yarışması, 3.lük mükâfatı
1974  Palermo, 11. Milletlerarası Yaş Opera Sanatkârları Yarışması, 1.lik mükâfatı 
1975  Lonigo-Verona, 12. Milletlerarası Qariyer Sanatkârları Yarışması, 3.lük mükâfatı 
1976 Sofya, 6. Milletlerarası Şan Yarışması, Konser Sanatkârlığı, 1.lik mükafâtı
1976 Salzburg, Milletlerarası Yaş Sanatkârlar Yarışması, Grand City mükafâtı
1976 Plevne-Bulgaristan, Katia Popova Fest., Plevne Bülbülü Altın Madalyası

== Bağlantılar ==
[http://www.remziyealper.8m.com Remziye Alper]


{{DEFAULTSORT:Alper, Remziye}}
[[Kategoriya: Opera Sanatkârları]]
[[Kategoriya: Sanatkârlar]]
[[Kategoriya:Teatr]]
[[Kategoriya:1944 senesinde doğğanlar]]
