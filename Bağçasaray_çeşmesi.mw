'''Bağçasaray Çeşmesi''' ({{lang-ru|Бахчисарайский фонтан}}, Bahçisarayskiy Fontan) - [[Aleksandr Puşkin]]niñ namlı şiiri. 
Bağçasaray Çeşmesiñ 1822-de belli rus şairi [[Aleksandr Sergeyeviç Puşkin]] sürgünlikte ekende [[Hansaray]]daki Közyaş Çeşmesiñ ikâyesinden  tesirlenip  yazdı. Şimdiki vaqıtta bu tarihiy çeşmeniñ qatında Puşkin büstü de bar.
[[Resim:Tränenbrunnen.jpg|150px|thumb|right|Közyaş Çeşmesi]]
[[Resim:1837. Пушкин в Бахчисарайском дворце.jpg|thumb|Aleksandr Puşkin [[Hansaray]]da]]

== Şiir ==
Puşkinniñ sürgünlikte yazğan bu şiiri o vaqıt büyük nam salğan, [[Rusiye]]de, [[Avropa]]da er yaqta tuyulğandır. Şiir [[Qırım Geray]] Hannı maqtap,  Bağçasaray Çeşmesiniñ ikâyesini añlata. '''Bağçasaray Selsebili''' de denilgen uzun bir şiirdir. Şiirniñ [[Osman Aqçoqraqlı]] ve [[Eşref Şemi-zade]]niñ yapqan eki Qırımtatarca tercimesi bar.

'''Şiirden bir bölük'''<br>

Bağçasaray Çeşmesi
...

Onı şay tez mezarına ne kirsetti?

Bu ümitsiz esirlikniñ qayğısımı?

Hastalıqmı, yoqsa diger bir illetmi?

Kim bile? O bu dünyanı tez terk etti.

Han sarayı titislenip, boşap qaldı;

Qırım Geray kene ketti onı taşlap;

Tümen-tümen askerinen yat illerge,

Yat illerge yolğa çıqtı sefer başlap.

O kene de qasırğalı soğuşlarda

Küskünlenip, qanğa suvsap at oynata,

Lâkin hannıñ yüreginde başqa türlü

Duyğularnıñ alevleri gizli yata.

O ekseriy qızğınlaşqan uruşlarda

Qılıçını birden siltep, tars toqtala

Pek çoq vaqıt şaytip taşday qatıp qala,

Çevresine şaşqın-şaşqın baqıp tura.

Bir şeyden qorqqan kibi benzi ata,

Öz başına söylene ve ara sıra

Köz yaşını toqtamadan aqıttıra.
...

[[Aleksander Sergeyeviç Puşkin]]

(Tercime: [[Eşref Şemi-zade]])

== Balet çevirisi ==

Bu şiir daa soñra [[Boris Asafiyev]]niñ muzıkası,  [[Nikolay Volkov]]nıñ librettosı ve [[Rostislav Zaharov]]nıñ horeografiyasınen [[1934]]de [[Moskva]]da [[balet]]ke çevirildi.
 
Qırım Geraynıñ aşıq olğanı Lehistanlı prenses Maria areminde esir edi. Han bu aşq yüzünden aremindeki közdesi Zaremağa baqmay. Zarema, Marianı öldüre. Bunı tuyğan Qırım Geray Han Zaremanı öldüre. Maria adına bir çeşme yasata.

== Bağlantılar ==
* [http://mejlis.org/node/690 Alem-i Medeniye kitaphanesinde Osman Aqçoqraqlınıñ yapqan "Bağçasaray Çeşmesi"niñ Qırımtatarca tercimesi]

[[en:The Fountain of Bakhchisarai (poem)]]
[[fr:La Fontaine de Bakhtchisaraï (poème)]]
[[ja:バフチサライの泉]]
[[ru:Бахчисарайский фонтан (поэма)]]
[[tr:Bahçesaray Çeşmesi]]
