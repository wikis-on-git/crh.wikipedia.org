'''Bağçasaray Çeşmesi''' (Rus tilinde: Бахчисарайский фонтан, Bahçisarayskiy Fontan ) Puşkiniñ namlı şiiri. 
Bağçasaray Çeşmesiñ 1822-de belli rus şairi [[Aleksandr Sergeyeviç Puşkin]] sürgünde ekende [[Hansaray]]daki Közyaş Çeşmesiñ ikayesinden  tesirlenip  yazdı. Şimdiki vaqıtta bu tarihiy çeşmeniñ qatında Puşkin büstüde bar.
[[Resim:Tränenbrunnen.jpg|150px|thumb|right|Közyaş Çeşmesi]]
[[Resim:1837. Пушкин в Бахчисарайском дворце.jpg|thumb|Alexander Puşkin [[Hansaray]]da]]

== Şiir ==
Puşkin'in sürgünde yazğanı bu şiir o vaqıt büyük nam salğan, [[Rusiye]]de, [[Avropa]]da er yaqta tuyulğandır. Şiir [[ Qırım Geray Han]]nı maqtap,  Bağçasaray Çeşmesiniñ ikayesin anlata. '''Bağçasaray Selsebili''' de deñilgen uzun bir şiirdir. 

'''Şiirden bir bölük'''<br>

Bahçesaray Çeşmesi
...

Oñı şay tez mezarına ne kirsetti?

Bu ümitsiz esirlikniñ qaygısı mı?

Hastalık mı, yoqsa diğer bir illet mi?

Kim bile? O bu dünyanı tez terk etti.

Han sarayı titislenip, boşap qaldı;

Qırım-Geray kene ketti onı taşlap;

Tümen-tümen askerinen yat illerge,

Yat illerge yolğa çıktı sefer başlap.

O kene de qasırgalı soğuşlarda

Küskünlenip, qanğa suvsap at oynata,

Lakin hannıñ yüreginde başqa türlü

Duygularnıñ alevleri gizli yata.

O ekseri qızgınlaşqan uruşlarda

Qılıçını birden siltep, tars toktala

Pek çoq vaqıt şaytıp taşday qatıp qala,

Çevresine şaşqın-şaşqın baqıp tura.

Bir şeyden qorqqan kibi benzi ata,

Öz başına söylene ve ara sıra

Köz yaşını toqtamadan aqıttıra.
...

[[Aleksander Sergeyeviç Puşkin]]

(Tercime: [[Eşref Şemi-zade]])

== Bale çevirisi ==

Bu şiir daa soñra [[Boris Asafiyev]]niñ muzıqası,  [[Nikolai Volkov]]nuñ librettosu ve [[Rostislav Zakharov]]nuñ koreografisiyle [[1934]]de [[Moskva]]da balege çevirildi.
 
Qırım Geraynıñ aşıq olğanı Lehistanlı prenses Maria areminde esir edi. Han bu aşq yüzünden aremindeki közdesi Zaremağa baqmay. Zarema, Marianı öldüre. Bunu tuyğan Qırım Geray Han Zaremanı öldüre. Maria adına bir çeşme yasata.

[[en:The Fountain of Bakhchisarai (poem)]]
[[fr:La Fontaine de Bakhtchisaraï (poème)]]
[[ja:バフチサライの泉]]
[[ru:Бахчисарайский фонтан (поэма)]]
[[tr:Bahçesaray Çeşmesi]]
