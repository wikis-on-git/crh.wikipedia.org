'''Emel''' - Türkiyedeki Emel Qırım Türk Medeniyetini tanıtma ve Araştırma Vaqfı (Emel Kırım Türk Kültürünü tanıtma ve Araştırma Vakfı) tarafından neşir etilgen bir mecmuadır.

[[1929]] senesinde [[Romaniya]]nıñ [[Hacıoğlu Pazarcıq]] şeerinde [[Müstecib Ülküsal]]nen on dostu [[Qırımtatar]] milliy davası içün bir mecmua çıqarmağa qarar berdiler. Özleri arasında para toplap urufat aldılar. Mecmuanıñ ilk sanı Emel mecmuası adınen [[1930]] [[yanvar 1]] künü neşir etildi. Mecmuanıñ saibi ve baş müellifi Müstecib Ülküsal oldı. Emel mecmuası baştaki eki sene 15 künde bir neşir etilir. Daa soñra ayda bir çıqtı. [[Qırım Qurultay ükümeti]]niñ tış işleri vekili [[Cafer Seydamet Qırımer]]de mecmuada maqaleler yazdı. Bir zaman soñra Emel mecmuası [[Qırımtatar milliy davası]]nıñ resmiy neşriyatı oldı. [[II Cian cenki]] başlağan soñ [[Almanlar]] Romaniyağa kirdiler. Mecmuanı çıqarmaq qıyın oldı, [[1940]] senesi sentâbr ayında 154 san neşir etilgen soñ neşriyatnı toqtattılar.

[[1960]] senesinde Emel mecmuası [[Türkiye]]de yañıdan neşir etilmege başladı. [[1998]] senesine qadar 227 sañ neşir etildi. Emel mecmuası 1930 senesinden 1940 senesine qadar, 1960 senesinden 1998 senesine qadar Qırımtatar milliy davasının diasporadaki en müim sesi olğan edi. Müstecib Ülküsal [[1986]] senesinde közleri raatsızlanğanğa qadar Emel mecmuasıñ baş müellifligini yasadı.

== Bağlantılar ==
* [http://www.emelvakfi.org/emel.htm Emel Vakfı]

[[Kategoriya:Mecmualar]]
