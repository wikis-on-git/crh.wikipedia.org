'''Behice Boran''' ([[1910]]-[[1987]])  - belli qırımtatar tamırlı [[Türkiye]]li ilk qadın siyasiy fırqa reisi.

Behice Boran, 1910 senesi mayıs 1-de [[Bursa]]da doğdı. [[Qırım]]dan köçken ailesiniñ üyken qız balası edi. Tasilini litseyni bitirgeşi [[İstanbul]]da yasadı. Burs qazanıp [[AOŞ]]niñ Miçigan Universitetinde [[içtimaiyat]] (sotsiologiya) tasili aldı. Türkiyege 1939-da qaytqan Behice Boran orta mektepte [[İngliz tili]] dersleri berdi. Daa soñra  Ankara Universiteti Til Tarih Coğrafiya Fakultetine kirdi. Mında dotsent olıp vazife yaptı, 1948-de siyasiy körüşleri sebebinen üniversitetten çıqarıldı. 1946-da neşriyatçı Nevzat Hatkonen evlendi. 1950-de Türk Barış Severler Cemiyetiniñ temelcileri içinde yer alğan Behice Boran mında temelci ve reis vazifesini aldı. [[Koreya]] cenkine asker yibergen Adnan Menderes ükümetini tenqit etken bir telgraf yibergeni içün gabatlanıp 15 ay apis cezası aldı. 1961-de qurulğan Türkiye işçi Fırqasına (''Türkiye İşçi Partisi'', ''TİP'') 1962-de aza oldı, 1965-de  vekil olıp saylandı. 1970-de TİPniñ IV Qurultayında umumiy reis oldı. 1971-de 15 yıl ceza aldı ve 1974 afusınen apisten çıqtı. 1975 senesi mayıs 1-de TİPni yañıdan qurdı. 1980 senesi sentâbr 12-den soñ Türkiyeden çıqtı ve 1987 senesi oktâbr 10-da [[Brüksel]]de vefat etti.

== Kitapları ==

* ''İş Bölümü ve Kadının Sosyal Mevkii'', 
* ''Toplumsal Yapı Araştırmaları'', 
* ''Türkiye ve Sosyalizm Sorunları'', 
* ''İki Açıdan Türkiye İşçi Partisi Davası'', 
* ''Niye Birleşiyoruz, Ne İstiyoruz, Niye Dönüyoruz''

== Tercimeleri ==

* Platon (1944) ''Devlet Adamı'', 
* Granville-Barker, Harley (1946), ''Voysey Mirası'', 
* Steinbeck, John (1964) ''Sardalya Sokağı'', 
* Fast, Howard Melvin (1966) ''Hürriyet yolu'' 

== Tış bağlantılar ==
*[http://www.sodev.org.tr/kisiler/behiceboran/behice_boran.htm Behice Boran]


{{DEFAULTSORT:Boran, Behice}}
[[Kategoriya:Siyasetçiler]]
[[Kategoriya:Türkiyedeki Qırımtatar diasporası]]
[[Kategoriya:1910 senesinde doğğanlar]]
[[Kategoriya:1987 senesinde ölgenler]]

[[tr:Behice Boran]]
[[en:Behice Boran]]
