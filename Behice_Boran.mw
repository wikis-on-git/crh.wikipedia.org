'''Behice Boran''' ([[1910]]-[[1987]])  - belli qırımtatar tamırlı [[Türkiye]]li ilk qadın siyasiy fırqa reisi
Behice BORAN, 1 Mayıs 1910 senesinde Bursada doğdı. Qırımdan köçken ailesiniñ üyken qız balası edi. Tasilin litseni bitirgeşi İstanbulda yasadı. Burs qazanıp [[AOŞ]]nin Michigan Üniversitetinde sosyoloji tasili aldı. Türkiyege 1939 da qaytğan Behice BORAN orta mektepte İngiliz tili dersleri berdi. Daa sonra  Ankara Üniversiteti Til  Tarih Coğrafiya Fakültetine kirdi. Mında doçent olup vazife yaptı, 1948 de siyasiy körüşleri sebebiynen üniversiteden çıkarıldı. 1946 da neşriyatçı Nevzat Hatkonen evlendi. 1950 de Türk Barış Severler Cemiyetin temelcileri içinde yer alğan Behice Boran mında temelci ve başkan vazifesin aldı. [[Kore]] cenkine asker yibergen Adnan Menderes ükümetin tenkit etken bir telgraf yibergeni içün gabatlanıp 15 ay apis cezası aldı. 1961de kurulğan Türkiye işçi Partisine (TİP) 1962de aza oldı, 1965de  vekil olup saylandı. 1970 de TİPnin 4. Qurultayında umumiy reis oldı. 1971 de 15 yıl ceza aldı ve 1974 affıynen apisten çıqtı. 1 Mayıs 1975te TİPni yanıdan qurdu. 12 Eylül 1980 den soñ Türkiyeden çıktı ve 10 Ekim 1987 senesinde Brükselde vefat etti. 

== Tış bağlantılar ==
*[http://www.sodev.org.tr/kisiler/behiceboran/behice_boran.htm/ Behice Boran]



{{DEFAULTSORT:Boran, Behice}}
[[Kategoriya:Siyasetçiler]]
[[Kategoriya:Türkiyedeki Qırımtatar diasporası]]
[[Kategoriya:1910 senesinde doğğanlar]]
[[Kategoriya:1987 senesinde ölgenler]]

[[tr:Behice Boran]]
[[en:Behice Boran]]
