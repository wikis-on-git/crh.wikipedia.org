'''Necip Hablemitoğlu''' ([[1954]] – [[2002]]) - [[qırımtatar]] tamırlı [[Türkiye]]li yazıcı, araştırmacı, tarihçı.

Dr. Necip Hablemitoğlu, 1954 senesinde [[Ankara]]da doğdı. Ankara Atatürk Lisesini bitirgen soñ Ankara Universiteti Siyasiy İlimler Fakultetinde oqudı. 1977-de diplomını aldı. 1977-1988 senelerinde Dilde, Fikirde, İşte Birlik mecmuasını neşir etti. 1980-den soñra Ankara Univertiteti Türk İnqilâp Tarihı İnstitutında çalıştı ve mından doktor diplomnını aldı.

1974 senesinde [[Şuralar Sotsialistik Cumhuriyetler Birligi|Şuralar Birliginde]] zulüm, basqı, sürgün ve etnik ayrımcılıqnı añlatqan Sovyet Rusya’da Devlet Terörü adlı kitabını neşir etti. Aynı sene yazğan Yüzbinlerin Sürgünü kitabında [[qırımtatar sürgünligi]]ni añlattı.

1995 – 1996 senelerinde Birleşken Milletler Cemiyetiniñ [[Moldaviya]]da [[Gagauz]]larnıñ Latin elifbesine keçme proyektinde muşavir olıp vazife aldı. Türkiye tışındaki türkiy halqlarnen alâqalı pek çoq tedqiqatı ve kitabı olğan Hablemitoğlu 2002 senesinde eviniñ aldında oğrağanı bir suiqastnen öldürildi. Özündiy Univertitet ocası olğan Prof. Dr. Şengül Hablemitoğlunen evli ve eki qız balası bar edi. Son kitabı [[Köstebek]] adınen vefatından soñ neşir etildi.

Pek çoq kitabı ve maqalesi olğan Dr. Hablemitoğlu, ömrüniñ soñki yigirmi senesinde Ankara Univertitetinde ocalıq yaptı. Ana ve baba tarafından qırımtatar tamırlı olğan Hablemitoğlu [[İsmail Gasprinskiy]] ve qızı [[Şefiqa Gasprinskaya]]nıñ hususiy vesiqaları da olğan zengin bir arhivi bar edi. 

== Eserleri ==
* Sovyet Rusyada Devlet Terörü,
* Yüzbinlerin Sürgünü,
* Çarlıq Rusyasında Türk Kongreleri
* Şefiqa Gasprinskiy ve Türk qadın areketi
* Qırımda Türk Soyqırımı
* Gaspıralı İsmail
* Kemal’in Öğretmenleri
* Alman Vakıfları Bergama Dosyası
* Türkiye, Milli Mücadelede Yeşil Ordu Cemiyeti ve Gaspıralı İsmail Bey
* Şeriatçı Terörün ve Batının Kıskacındaki Ülke: Türkiye
* Köstebek

== Bağlantılar ==
* [http://www.hablemitoglu.com  Hablemitoğlu]


{{DEFAULTSORT:Hablemitoğlu, Necip}}
[[Kategoriya:Yazıcılar]]
[[Kategoriya:Alimler]]
[[Kategoriya:Türkiyedeki Qırımtatar diasporası]]
[[Kategoriya:1954 senesinde doğğanlar]]
[[Kategoriya:2002 senesinde ölgenler]]

[[en:Necip Hablemitoğlu]]
[[tr:Necip Hablemitoğlu]]
