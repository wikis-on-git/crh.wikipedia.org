'''I Devlet Geray''' ([[1512]] — [[1577]], [[Bağçasaray]]) - 1551 ile 1577 seneleri arasında hanlıq yaptı. Mubarek Geraynıñ oğlu ve I Meñli Geraynıñ tornu. Devlet Geray zamanında [[Qırım Hanlığı]] [[Osmanlı Devleti]]nen birlikte yükseliş devrini yaşadı.

==Osmanlılarnen munasebetleri==
[[Qanuniy Sultan Suleyman]] devrinde uzun yıllar [[İstanbul]]da yaşağanı içün o zamanki Osmanlı sarayı ile olduqça eyi munasebeti bar edi. Qanuniyden balaban destek aldı. [[Harzem]] hanınıñ Osmanlı padişasından, rus cayılmasına qarşı yardım soravı üzerine osmanlı, [[Edil]] ile  [[Don]] özenleri arasında bir kanal açmaq ve [[Hacı Tarhan]]nı yañıdan zapt etmek içün areketke keçti. 1569-da [[Kefe]] beyiniñ idaresinde 15 biñ Osmanlı askeri, Devlet Geraynıñ ordusınen birlikte o yerge ketti. Lâkin, Vezir-i Azam [[Sokollu Mehmet Paşa]] devrinde başlanğan kanal tamamlanıp olamadı. Qırım ve osmanlı askeri keri çekildi. Bu vaqia bazı tarih adamaları tarafından Osmanlı Devletinde tohtaman deviriniñ işareti olaraq qabul etilgen.

== Rusiyenen küreşi==
1555 ile 1571 seneleri arasında Rusiyege qalıcı tesirleri olğan büyük darbeler urdı. 1555 senesi Sudbişçi köyü (Tula şeerinden 150 km) yanında olğan uruşta İvan Şeremetyevniñ ordusına yeñildi. 1571-de Devlet Geraynıñ ordusı Moskva yaqınlarına qadar kirdi ve şeerni yaqtı. Özüne onıñ içün "Taht Algan" unvanı berildi. [[Qazan Hanlığı]] 1552-de, [[Hacı Tarhan Hanlığı]] ise  1556 senesinde ruslar tarafandan zapt etildi. 1568 ile 1570 seneleri arasında [[Qazan]] ve [[Hacı Tarhan]]ğa seferlerge çıqtı, lâkin ruslardan qaytarılmadı. 1572-de ruslar ile kirişken [[Molodi Muarebesi]]nde yeñildi. 1592-de Osmanlı padişası [[Rus Knâzlığı]]ndan, Qazan ve [[Hacı Tarhan]]nı boşatmasını istedi. O tarihlardan berli ruslarnıñ [[Kavkaz]] ve [[Qara deñiz]]ge enmesine mani olmaq içün yapılğan teşebbüsler faydalı olmaycaq ve ruslar 200 yüz sene zarfında Qara deñizniñ şimalindeki bütün Türk –Tatar topraqlarına yerleşecek edi.

I Devlet Geray 1577 senesi Bağçasarayda taun hastalığından öldi, yerine [[II Mehmed Geray]] keçti.



{{Qırım Hanları}}

{{DEFAULTSORT:Devlet Geray 1}}
[[Kategoriya:Qırım hanları]]
[[Kategoriya:1512 senesinde doğğanlar]]
[[Kategoriya:1577 senesinde ölgenler]] 

[[ca:Devlet I Giray]]
[[de:Devlet I. Giray]]
[[en:Devlet I Giray]]
[[hu:I. Devlet Girej]]
[[ru:Девлет I Герай]]
[[tr:I. Devlet Giray]]
[[uk:Девлет I Ґерай]]
