'''Közyaş Çeşmesi''' - [[Hansaray]]da olğan namlı çeşme 
[[Resim:Tränenbrunnen.jpg|thumb|right|200px|Közyaş Çeşmesi]]
Közyaş  çeşmesi 1763 senesinde [[Qırım Geray Han]] tarafından [[Bağçasaray]]lı bir taş ustasına (kimilerine köre İranlı Ömer ustağa) yasatıldı. Qırım Geray Hanıñ yaş ekende ölgen hanımı [[Dilara Bikeç]]niñ atırasına bu çeşmeni yasatğanı ikaye etile. İkayege köre Kırım Geraynıñ eleminden  “Bu çeşme turğan yerde mendiy toktamadan cılasın”  degeni aytıla.
Bazı menbalarğa köre  de Qırım Geray Han areminde Maria Potocka adlı Leh tamırlı yaş qıznı körür körmez aşıq oğlan. Lakin qız Hannıñ sevdasına qarşılıq bermiy, yaş ekende vefat ete. Han buña pek üzüle, sevdasın anlatması içün taştan ağlağan bir eykel yasalmasın buyura. 
Çeşme esas yerinde ekende er bir suv damlasınıñ çıkarğanı ses, aqustiginde sebebinen ağlama sesinday çıkıp tinlegenlerge derenden tesir ete eken. II Yekaterina vaqıtında çeşme şimdiki yerine deñiştirilgen.  Közyaş Çeşmesi [[Hansaray]]da [[Temir Kapı]]dan kirgen soñ [[Çeşmeli Avlu]]daki köşelerden birevindedir. Diger köşede de [[Altın Çeşme]] tabıla. Çeşmeñ ikayesi körgen ziyaretçilerge derenden tesir etip namın dört bir yaqqa darkalmasına sebep oldı. Çeşme yasalğanı vaqıtten berli Közyaş Çeşmesi dep añıla. O künden berli çeşmeñ suv aznesine er kün taşlanğan sarı, kırmızı eki gül birbirevin sevgen bu eki kişini añlata.
1822 senesinde belli rus şairi [[Aleksandr Sergeyeviç Puşkin]] çeşmeñ ikayesin tuyğan soñ, [[Bağçasaray Çeşmesi]] (Rus tilinde: Бахчисарайский фонтан), adlı namlı şiirin yazdı.

[[Kategoriya:Hansaray]]
