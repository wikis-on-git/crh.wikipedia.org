[[Image:Mustafa Abdülcemil Kırımoğlu.jpg|right|thumb|200px|Mustafa Cemilev]]
'''Mustafa Abdülcemil Cemilev (Qırımoğlu)''' ([[1943|1943]] d.) — qırımtatar milliy areketiniñ belli erbabı, [[Qırımtatar Milliy Meclisi|Qırımtatar Milliy Meclisiniñ]] reisi, evelde [[ŞSCB|sovet]] [[Aq qоruyıcı|aq qоruyıcı]], [[Dissident|dissident]].

Mustafa Cemilev [[1943|1943]] senesi [[Noyabr 13-de|noyabr 13-de]] [[Qırım|Qırım MŞSC]] [[Sudaq şeer şurası|Sudaq regionınıñ]] [[Ay Serez|Ay Serez]] [[Köy|köyünde]] doğdı. [[1944|1944]] senesi [[Mayıs 18-de|mayıs 18-de]] cümle [[Qırımtatarlar|qırımtatar halqınen]] beraber Qırımdan [[Özbekistan|Özbek ŞSCne]] [[Sürgün|sürgün etildi]]. [[Taşkent|Taşkent]]teki aviatsion zavodta tornacı olıp çalıştı.

== Aq qоruyıcılıq ==
[[1961|1961]] senesi Mustafa Cemilev qırımtatar dostlarınen birlikte "Qırımtatar gençleri birligini" meydanğa ketirdiler.
[[1969|1969]] senesi o "Şuralar Birliginde insan aqlarını qоruyıcı teşebbüskâr gruppa" temelcilerinden biri oldı. Antisovet faaliyeti içün sürgünlik ve apishanede episi olıp 15-ke yaqın yıl keçirdi.

== İçtimaiy ve siyasiy faaliyet ==
[[1989|1989]] senesi Mustafa Cemilev ailesinen beraber [[Qırım|Qırımğa]] [[Bağçasaray|Bağçasaray]] şeerine köçip keldi. Bundan biraz evelce ğıyabiy sürette ''Qırımtatar Milliy Areketi Teşkilâtı (QMAT)'' Merkeziy Şurasınıñ reisi olıp tayin olundı. [[1991|1991]] senesi iyün ayında uzun bir müddetten soñ ilk defa ''Qırımtatar halqınıñ Qurultayı'' toplandı. O zamanda da bu teşkilâtnıñ prezidiumı — ''[[Qırımtatar Milliy Meclisi|Qırımtatar Milliy Meclisi]]'' saylandı. Meclisniñ reisi olaraq Mustafa Cemilev saylandı. O bugünge qadar bu vazifededir. 

1990 seneleriniñ ortasında Mustafa Cemilev [[Ukraina Halq Areketi|Ukraina Halq Areketi]] (Народний Рух України) degen fırqanen yaqınlaştı. [[1998|1998]] senesindeki parlament saylavlarında o Ukraina Yuqarı radasınıñ halq deputatı olıp saylandı (UHA fırqa cedveli boyunca 9 nomerası). [[2002|2002]] senesindeki Parlament saylavlarında Mustafa Cemilev "Bizim Ukraina" blokunıñ saylav cedveliniñ 28 nomerası ile parlamentke kirdi. [[2006|2006]] senesindeki parlament saylavlarında o kene "Bizim Ukraina" blokundan Ukraina Yuqarı radasınıñ deputatı oldı (bu sefer saylav cedvelindeki 45 nomerası).

== Mukâfatlar ==
* "Nansen Mukâfatı" degen qaçaqlar işleri boyunca Birleşken Milletler Teşkilâtınıñ (BMT) Yuqarı Komissarı idaresiniñ er yılki aq qоruyıcılıq mukâfatınıñ laureatı.


[[Category:Qırımtatar halqı]]
[[Category:Siyasetçiler]]

[[az:Mustafa Abdülcemil Qırımoğlu]]
[[en:Mustafa Abdülcemil Qırımoğlu]]
[[ja:ムスタファ・ジェミーレフ]]
[[ru:Джемилев, Мустафа]]
[[tr:Mustafa Abdülcemil Kırımoğlu]]
