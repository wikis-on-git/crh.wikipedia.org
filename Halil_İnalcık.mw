'''Halil İnalcık''' ([[1916]] s. doğdı) - [[Türkiye]]li [[Qırımtatar]] tamırlı tarihçı.

Halil İnalcık 1916 senesinde [[İstanbul]]da doğdı. Babası Seyit Osman (Sitosman) Nuri 1905 senesinde [[Qırım]]daki [[Bağçasaray]] şeerinden İstanbulğa köçken edi. Dedesi Bağçasarayda [[Hansaray]] camisiniñ müezzini edi. 8 yaşında ekende ailesinen beraber [[Ankara]]ğa köçti. Bu yerde Gazi İlk mektebini tamamladı. Daa soñra [[Sivas]] ve [[Balıkesir]] muallim mekteplerinde oqudı, 1935 senesinde muallim olıp diplomını aldı. Ankarada Til Tarih Coğrafiya Fakultetine kirdi. Bu yerde [[Şemsettin Günaltay]], [[Fuat Köprülü]], [[Yusuf Hikmet Bayur]] kibi müim şahsiyetlerden dersler aldı. 1940 senesinde diplomını alğan soñ aynı fakultette oqumağa devam etti. 1942 senesinde “Tanzimat ve Bulğar meselesi” serlevalı doktorasını tamamladı. 1972 senesine qadar bu fakultte Osmanlı ve Avropa tarihından dersler berdi. Aynı sene [[AQŞ]]da [[Çikago]] (Chicago) Universiteti Tarih Bölügine Osmanlı Tarihı Professorı olması içün çağırıldı. 1986 senesine qadar bu universitette dersler berdi. Prof. Dr. Halil İnalcık, şu vaqıtta Bilkent Universitetinde ders bermege devam ete. İnalcık 1986-da Amerika Akademiyasına, 1993-te Britan Akademiyasına aza oldı. Daa pek çoq namlı cian oquv yurtlarında fahriy azalıqları bar. Bundan başqa, müim yerlerden pek çoq taqdir ve mukâfat aldı. Bularnıñ eñ soñkisi [[Türkiye Büyük Millet Meclisi]]niñ bergen “Fahriy Mukâfat” ({{lang-tr|Onur Ödülü}}) oldı.

Halil İnalcık, tarihçılıq körüşin Fransız Annales eqolüne dayandıra. Sayısı yüzni keçken kitap ve maqaleleri bardır. Dört yardımcısınen beraber yazğan “Osmanlı Devletiniñ İqtisadiy ve İçtimaiy Tarihı” (“An Economic and Social History of Ottoman Empire - Osmanlı Devletinin İktisadi ve Sosyal Tarihi”) kitabı bütün cian universitelerinde el kitabı olğandır. İnalcık, bu kitabını Osmanlı tarihınıñ medeniy yaqın dünyağa añlatqanınen maqtanadır. 

== Kitaplarından bazıları ==
* The Ottoman Empire, The Classical Age, 1300-1600, London, 1973
* Studies in Ottoman social and economic history, London, 1985
* The Middle East and the Balkans under the Ottoman Empire, Bloomington, 1993
* Süleyman the second and his time, Istanbul, 1993 
* An Economic and Social History of the Ottoman Empire, Cambridge, 1994
* From empire to republic: essays on Ottoman and Turkish social history, Istanbul, 1995
* Sources and studies on the Ottoman Black Sea, Cambridge, 1995
* History of Humanity (editor, Peter Burke ile beraber), 1999
* Ottoman Civilization (Gunsel Renda ile beraber), Ankara, 2003
* Essays in Ottoman History , Eren Yayıncılık
* Makaleler 1: Doğu Batı, Doğu Batı Yayınları, 2005
* Fatih devri üzerinde tetkikler ve vesikalar, Ankara, 1954
* Osmanlı'da Devlet, Hukuk, Adalet, Eren Yayıncılık, 2000
* Osmanlı İmparatorluğu'nun Ekonomik ve Sosyal Tarihi Cilt 1/1300-1600, Eren Yayıncılık, Prof. Dr. Donald Quataert ile, 2001
* Osmanlı İmparatorluğu'nun Ekonomik ve Sosyal Tarihi Cilt 2 / 1600-1914, Eren Yayıncılık, 2004
* Osmanlı İmparatorluğu - Toplum ve Ekonomi, Eren Yayıncılık
* Osmanlı İmparatorluğu Klasik Çağ (1300-1600), Yapı Kredi Yayınları, 2003
* Tanzimat ve Bulgar Meselesi, Eren Yayıncılık
* ABD Tarihi, Allan Nevins/ Henry Steele Commager (tercüme) Doğu Batı Yayınları, 2005
* Şair ve Patron, Doğu Batı Yayınları, 2003
* Balkanlar, (Prof. Dr. Erol Manisalı ile)

{{DEFAULTSORT:İnalcık, Halil}}
[[Kategoriya:Alimler]]
[[Kategoriya:Türkiyedeki Qırımtatar diasporası]]
[[Kategoriya:1916 senesinde doğğanlar]]

[[de:Halil İnalcık]]
[[en:Halil İnalcık]]
[[sr:Халил Иналџик]]
[[tr:Halil İnalcık]]
