[[Image:Ennan_Alimov.jpg|thumb|right|120px|Ennan Alimov]]
'''Ennan Alimov''' ([[1912]] - [[1941]]) - [[qırımtatar]] ressam ve yazıcı. 

Ennan Alimov 1912 senesi [[Köpürliköy]]de (şimdiki [[Qarasuvbazar rayonı]]) doğdı. Qarasuv doquz yıllıq mektebinde ders alğan soñ, tütün fabrikalarında işçi olaraq çalıştı. 1933 senesi cumhuriyet halq emek komissarlığı apparatında çalıştı ve [[Aqmescit]] nefis sanat tehnikumında oqudı. Yazıcı ve ressam sıfatında öseyatqan bu yaş talant 1936 senesi akademik Samohin adına ressamlar tehnikumına direktor tayin etildi. Rus tilini mükemmel ögrendi, klassiklerni çoq oqudı.

1933 - 1936 seneleri gazeta ve mecmualarda onıñ “Bostanda”, “Tuvğan köyüm”, “Qumru qanat kerdi”, “Menim qartım”, “Balıqçılar” kibi ikâyeleri, “Yaş quvet”, “Komsomolskaya pravda” gazetalarında – “Bağcı qızlar”, “Ormanda tañ”, “Qaytarma oynağan qız” adlı resimleri basıldı. Kommunist Alimov 1940 senesi [[Qırım MŞSC]] halq komissarları şurası yanındaki nefis sanat idaresi fırqa teşkilâtınıñ kâtibi oldı. [[Ulu Vatan cenki]]niñ ilk künleri cebege ketti ve atlı asker sıfatında [[Or Qapı]] tübündeki deşetli uruşlardan birinde elâk oldı.

{{DEFAULTSORT:Alimov, Ennan}}
[[Kategoriya:II Cian cenki qaramanları]]
[[Kategoriya:Yazıcılar]]
[[Kategoriya:1912 senesinde doğğanlar]]
[[Kategoriya:1941 senesinde ölgenler]]
