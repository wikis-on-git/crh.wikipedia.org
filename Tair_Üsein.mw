[[Image:Tair_Usein.jpg|thumb|right|120px|Tair Üsein]]
'''Tair Üsein''' (1911 - 1942) - [[Qırımtatar|qırımtatar]] [[Şair|şair]]i.

Tair Üsein 1911 senesi [[Manğıt|Manğıt]] köyünde (şimdiki [[Seyitler rayоnı|Seyitler rayоnı]]) doğdı. Yaşlıqtan oquvğa sarılğan Tair [[Kefe|Kefe]]de açılğan sovet mektebiniñ birinci talebelerinden oldı. 1927 senesi [[Aqmescit|Aqmescit]] ocalar tehnikumına kirdi. Onıñ birinci şiirleri "İleri", "Qadınlar sotsializm yolunda", "Yaş Leninciler", "Yaş quvet", "Bolşevik yolu" kibi mecmua ve gazetalarda basıldılar. [[Otuz|Otuz]], [[Büyük Taraq Taş|Büyük Taraq Taş]] köylerinde ocalıq etti, 1941 senesi kommunist fırqası safına kirdi.

Şair ve oca Tair Üsein "Ne Aruv" serlevalı şiirler cıyıntığı azırlağan edi, amma, kitapnı çıqarmaq oña qısmet olmadı. [[Ulu Vatan cenki|Ulu Vatan cenki]]ne ketti ve uruşlardan birinde (1942 senesi), vzvod komandanı rutbesinde elâk oldı.

[[Category:II Cian cenki qaramanları]]
[[Category:Yazıcılar]]
