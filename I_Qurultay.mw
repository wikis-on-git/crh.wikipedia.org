'''Qırımtatar I Qurultayı''' 1917 s. keçirildi. İşbu Qurultaynıñ teşkil olunuvı 1918 s. fevralniñ 23-de şeit ketken [[Qırım|Qırım]] [[İslâm|musulmanlarınıñ]] ilk [[müfti|müftisi]], siyasetçi, şair [[Noman Çelebicihan|Noman Çelebicihan]] ile bağlıdır. 1917 s. noyabrniñ 26-da [[Bağçasaray|Bağçasaraydaki]] [[Hansaray|Hansarayda]] üyle namazından soñra, saat 2-de Qurultay öz işini başladı. Hansaraynıñ tışında asker ve halq büyük bir qalabalıq ve eyecan alında Qurultay vekilleriniñ çıqışlarını beklemekte ediler. 
Qurultayda böyle meseleler baqılıp çıqtı:
# Qırımtatarlarnıñ yarımadada yaşağan diger halqlarnen olğan munasebetleriniñ nasıl alda çezilecegi;
# Qırımtatarlarnıñ milliy, diniy, sotsial, resmiy, medeniy ve siyasiy ayatlarını belgileyecek qanunlarnıñ işlep çıqılması;
# Qırımtatar halqınıñ diniy, resmiy, medeniy ayatını inkişaf ettirgen saalarda bir sıra esaslı reformalarnı amelge keçirilip başlanması;
# Milliy qanunnı yerine ketirecek organlarnıñ (yani Milliy parlament) teşkil etilmesi.
Qurultayda [[Qırım Halq Cumhuriyeti|Qırım Halq Cumhuriyetiniñ]] Anayasasını (Konstitutsiyasını) işlep çıqmaq  içün, mahsus  komissiya meydanğa ketirildi. 18 maddeden ibaret olğan Anayasa qırımtatar Parlamentiniñ bütün işleriniñ al olunuvını, Qırım yaşayışınıñ siyasiy, medeniy, iqtisadiy ve diger taraflarını qaplap alğan. Qırım Halq Cumhuriyeti bu Anayasağa oñaytlı qanunlar yaratıp, mustaqil devlet olaraq yaşamaq niyetinde edi. Lâkin… [[Rusiye|Rusiye]] idaresini öz qoluna alğan [[bolşevikler|bolşevikler]] milliy ükümetni tanımadılar. 1918 s. yanvar 26-da bolşevikler şiddetli ücümge keçip, qırımtatar ükümetini ayaq astına aldılar. Fevralniñ 23-de ise Birinci Qurultaynıñ reisi sayılğan Noman Çelebicihannı qurşunğa tizdiler, cesedini ise [[Qara deñiz|Qara deñizge]] attılar.

==Menbalar==
# Tamila Abduveliyeva "Qırım seyaatları" programması, "Meydan" radiosı, Aqmescit
# Yunus Qandım "Birinci Qurultay. O nasıl edi?"

[[Kategoriya:Qırım tarihı]]
