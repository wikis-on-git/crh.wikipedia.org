'''Hıdırlez''' - [[Qırımtatarlar|qırımtatar]] halq [[bayram]]ıdır.

Hıdırlez bayramınıñ adı [[Hıdır]] ve [[İlyas]] evliyalarnıñ adlarından kelip çıqa. Hıdır ve İlyas talmay-toqtamay bütün dünyanı aylanıp, insanlarğa yardım eteler, afatlardan, bahtsızlıqlardan qorçalaylar. Hıdır on taraftan kele, İlyas ise sol taraftan kele. Olar körüşken yerde Hıdırlez bayramı keçirile.

Qırımda, ta eski devirlerden başlap, Hıdırlez bayramı mayıs ayınıñ 6-ncı künü qayd etile.

Bayram arfesinde er bir evde aqşamdan qalaqay, kömeç, köbeteler pişirile. Ertesi künü sabadan balalar, qalaqay kömeçlerni alıp, qartlarnen beraber tepelikke çıqalar. Hıdırlez şerefine dualar oqulğan soñ, qalaqaylarnı, kömeçlerni bayırdan aşağı tıgırtalar. Eger kömeç, qalaqay üst tarafınen töpege tüşse, demek yıl oğurlı ve bereketli olacaq. Bundan soñ balalar ve büyükler alanlıq yerde oturıp ketirgen yemeklerni aşaylar. Soñra Hıdırlez bayramınıñ şeñlenüv qısmı başlana. Balalar oynaylar, yırlaylar, küreşeler, salıncaqlarda sallanalar, çeşit bala oyunlarını oynap zevqlanalar.

Hıdırlez bayramında azbarda ve boş yerlerde meyva tereklerini oturtmaq ve çiçek saçmaq evelden adet oğlan. 

== Menbalar ==
[http://www.qirim.net/ QIRIM.net]

[[Category:Milliy bayramlar]]
