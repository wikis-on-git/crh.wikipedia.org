'''İsmail Otar''', ( [[1911]] - [[2005]]),  belli Türkiyedeki  [[qırımtatar]] milliy areket erbabı

İsmail Otar 1911-de [[Bursa]]da dünyağa keldi. Babası Ali Otar 1880-de [[Bağçasaray]]nıñ Otarköyünde doğğan edi. Annesi Emine Otar Bağçasaraylı olğan ve 1880-de [[Aqmescit]]ge köçken Mustafanıñ qızı olup 1890-da Aqmescidde dünyağa kelgen edi. 
İlkmektepni Bursada oquğan Otar 1935 senesinde İstanbulda Yüksek İktisat ve Ticaret Mektebinden diplom aldı. Masebecilik ve masebe uzmanlığı yaptı, mesleki bazı eserler ve pek çoq maqaleler yazdı. 
İsmail Otar [[Qırım]] Milliy Davasının muhaceretteki en müim adamlarından birevi edi. Qırım Milliy Davasında yetişmesinde [[Cafer Seydamet Qırımer]]niñ tesiri oldı. 
Emel ve Qırım dergilerinde pek çoq maqalesi çıkğan Otar, [[Bekir Çoban-zade | Bekir Sıdkı Çobanzade]] aqqında bir kitap yazdı. Çarlıq Aqimiyetinde Qırım Faciası (Dr.Ahmet Özenbaşlı) ve Tevarih-i Tatar Han (Kefeli İbrahim Efendi) day qıymetli eserlerni Türkçege tercime etti. 
Şübesiz, şiirleri arasında '''Çibörek''' isimli eseri halq tarafından en çoq begenilgen ve meşurıdır. 
Emel Türk Kültürünü Araştırma ve Tanıma Vaqfının da temelci azası olğan İsmail Otar ilerlemiş yaşına rağmen gayretle eser bermege devam ete ve tırışıvnuñ sürdüre ekende 2005 senesinde vefat etti. Arkasında qırımtatarlarnen alaqalı çoq keniş bir arşiv taşladı.

{{DEFAULTSORT:Otar, İsmail}}
[[Kategoriya:Cemaat erbapları]]
[[Kategoriya:Türkiyedeki Qırımtatar diasporası]]
[[Kategoriya:1911 senesinde doğğanlar]]
[[Kategoriya:2005 senesinde ölgenler]]
