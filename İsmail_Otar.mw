'''İsmail Otar''' ([[1911]] - [[2005]]) - belli [[Türkiye]]deki  [[qırımtatar]] milliy areket erbabı.

İsmail Otar 1911-de [[Bursa]]da dünyağa keldi. Babası Ali Otar 1880-de [[Bağçasaray]] civarında [[Otarköy]]de doğğan edi. Anası Emine Otar Bağçasaraylı olğan ve 1880-de [[Aqmescit]]ke köçken Mustafanıñ qızı olıp 1890-da Aqmescitte dünyağa kelgen edi.

İlk mektepni Bursada oquğan Otar 1935 senesinde İstanbulda Yüksek İqtisat ve Ticaret Mektebinden diplom aldı. Masebecilik ve masebe uzmanlığı yaptı, mesleki bazı eserler ve pek çoq maqale yazdı.

İsmail Otar [[Qırım]] Milliy Davasınıñ muaceretteki eñ müim adamlarından birevi edi. Qırım Milliy Davasında yetişmesinde [[Cafer Seydamet Qırımer]]niñ tesiri oldı.

[[Emel]] ve Qırım mecmualarında pek çoq maqalesi çıqqan Otar, [[Bekir Çoban-zade|Bekir Sıdqiy Çoban-zade]] aqqında bir kitap yazdı. "Çarlıq Akimiyetinde Qırım Faciası" (Dr. Amet Özenbaşlı) ve "Tevarih-i Tatar Han" (Kefeli İbraim Efendi) kibi qıymetli eserlerni [[Türk tili]]ne tercime etti.

Şübesiz, şiirleri arasında ''Çibörek'' isimli eseri halq tarafından eñ çoq begenilgen ve meşurdır. 
"Emel Türk Kültürünü Araştırma ve Tanıma Vakfı"nıñ da temelci azası olğan İsmail Otar ilerlegen yaşına rağmen ğayretle eser bermege devam ete ve tırışıvnıñ sürdüre ekende 2005 senesinde vefat etti. Arqasında qırımtatarlarnen alâqalı çoq keniş bir arhiv taşladı.

{{DEFAULTSORT:Otar, İsmail}}
[[Kategoriya:Cemaat erbapları]]
[[Kategoriya:Türkiyedeki Qırımtatar diasporası]]
[[Kategoriya:1911 senesinde doğğanlar]]
[[Kategoriya:2005 senesinde ölgenler]]
