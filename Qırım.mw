[[Resim:LocationCrimea.PNG|thumb|right|300px|[[Avropa]] içinde [[Ukraina]] ve Qırım]]
'''Qırım''' ({{lang-uk|Крим}}, {{lang-ru|Крым}}) - [[Qara deñiz]]niñ şimaliy tarafında bir adlı yarımadada bulunğan bir ülke, [[qırımtatar halqı]]nıñ vatanı. Meydanlığı 26,2 biñ km². Ealisiniñ sayısı 1 994 300 kişi ([[2005]] s. malümat). Memuriy ceetten Qırım ([[Aqyar]] şeerinden ğayrı) [[1991 senesi]]nden berli [[Ukraina]] terkibindeki [[Qırım Muhtar Cumhuriyeti]]dir.

== Tarih ==
{{main|Qırım tarihı}}
[[Resim:Chersonez Sewastopol1.jpg|thumb|right|200px|[[Hersonesos]] şeeriniñ viranesi, [[Aqyar]].]]
[[Resim:Hansaray.jpg|thumb|right|200px|[[Hansaray]], [[Bağçasaray]].]]
[[Resim:Massandra Back.JPG|thumb|right|200px|III Aleksandr imperatorınıñ sarayı, [[Massandra]].]]
[[Resim:Yalta swallowcastle.jpg|200px|thumb|Qarılğaç yuvası [[1912]] senesi quruldı]]
[[Resim:Crimean Tatar language.JPG|200px|thumb|Qırımda kommunist mitingi, 1924]]
* [[Qırım dağları]]nen yalı boyunıñ eñ qadimiy ealisi - [[tavrlar]].
* M.E. (milâttan evel) XII asır — Qırım çöllerinde [[kimmerler]] yaşap keldiler.
* M.E. VII asırnıñ ortası — Kimmerler Qırımdan [[skitler]] tarafından quvuldılar.
* M.E. VII—VIII asırlar — [[Yunanlar]] Qırımğa kelip öz şeerlerini qurıp başladılar.
* M.E. V asır — Şarqiy Qırımdaki yunan şeerleri [[Bosporos Devleti]]ne birleştiler.
* M.E. 422 senesi — Yunanlar [[Hersonesos]] şeeriniñ temelini qoydılar.
* M.E. III—II asırlar — Skit memleketiniñ [[Özü]] özeni boylarından Qırımğa avuştı.
* M.E. II asır — [[Skilur]]nen onıñ oğlu [[Palak]] yolbaşçılığı altında [[skitler]] deñiz limanları oğrunda yunan şeerlerinen cenkleşip başlaylar. Yunanlarnıñ tarafdarı [[Pontos Devleti]]niñ ükümdarı [[VI Mitridat Evpator]] Qırımğa Diofant yolbaşçılığı altında ordular yolladı. Diofant ordusı skit memleketini tar-mar etip yunan şeerlerini Pontos terkibine kirsetti.
* M.E. 63 senesi — Pontos [[Roma İmperiyası]] tarafından feth etildi, Qırım şeerleri romalılarnıñ nezaret altına keçeler.
* M.S. (milâttan soñ) I asır — [[Sarmatlar]] Qırımnıñ çölüne kirdiler.
* M.S. II asırnıñ ekinci yarımı — Bosporos devleti soñki qalğan Qırım skitlerinen küreşe. Skitler mağlübiyetke oğradılar ve yerleri Bosporos, Roma ve sarmatlar arasında bölündi.
* III asırnıñ ortası — [[Gotlar]] istilâsı. Olar romalılarnen sarmatlarnıñ bütün müstemlekelerini ([[Hersonesos]]tan başqa) basıp alıp [[Bosporos Devleti]]ni öz nezaret altına qoyalar.
* [[269]]—[[270]] seneleri — Roma orduları varvarlarnı [[Tuna]] özeniniñ o bir tarafına çekiltti. Pirat flotu [[Yunanistan]] yalısınıñ yanında mahv oldı.
* [[375]] senesi — [[Hunnular]] istilâsı. Hunnular Bosporos devletini tar-mar ettiler.
* IV—V asırlar — [[Bizans İmperiyası|Rum (Bizans) İmperiyasınıñ]] Qırımnıñ dağlı rayonlarında iqtidarı yavaş-yavaş tiklenip başladı. Hunnular istilâsından soñ sağ qalğan gotlar Bizans iqtidarını qabul ettiler.
* VI asırnıñ soñu - [[Türkiy Qağanat]]nıñ orduları şarqiy Qırımğa kirip vaqtınca Bosporosnı basıp aldılar.
* VII asırnıñ soñunda hazarlar deyerlik bütün Qırımnı zapt eteler, faqat Hersonesos Bizans iqtidarınıñ altında qaldı.
* X asır - [[Hazar Qağanatı]] ruslar tarafından tar-mar etilgeninen Qırımnıñ çölü [[beçenekler]]ge keçti.
* XI asır - Qırımnıñ çölüni [[qıpçaqlar]] feth ettiler.
* XIII asır - Bizansnıñ iqtidarı zayıflaştı. Müstemlekeleriniñ bir qısmı cenevizlerge keçe, bir qısmı mustaqil [[Gotiya prinsligi]] (ya da [[Teodoro]] prinsligi) olıp ayrıldı.
* 1239 senesi - Qırımnı [[Batu]] hannıñ [[moğollar|moğol]] ordusı feth etti. Qırımnıñ çölü [[Altın Ordu]]nıñ bir qısmı olıp qaldı.
* XIV - XV asırnıñ ortası - [[Cenevizler]] Teodoro prinsliginen Qırımnıñ yalı boyu oğrunda cenkleşeler.
* [[1441]] senesi — Mustaqil [[Qırım Hanlığı]] meydanğa keldi.
* [[1475]] senesi — Osmanlı ordusı Gedik Ahmet paşa yolbaşçılığı altında ceneviz müstemlekelerini ve Teodoro prinsligini feth etti. Qırım Hanlığı [[Osmanlı Devleti]]niñ vassalı olıp qaldı.
* [[1783]] — Qırım feth etilip [[Rusiye İmperiyası]]nıñ terkibine kirsetildi.
* 1780-90 seneleri — [[Qırımtatarlar]]nıñ [[Dobruca]]nen [[Anadolu]]ğa birinci kütleviy icreti.
* [[1853]]—[[1856]] — [[Qırım cenki]].
* 1860 seneleri — Qırımtatarlarnıñ Osmanlı Devletine ekinci kütleviy icreti.
* [[1917]]—[[1920]] — [[Rusiye Vatandaş cenki]]. Qırımda "beyazlar" ve "qızıllar" ükümetleri biri-birlerini bir qaç kere almaştıralar.
* [[1921]] [[oktâbr 18]] — [[RSFŞC|Sovet Rusiye]] terkibinde [[Qırım Muhtar Şuralar Sotsialistik Cumhuriyeti]] meydanğa keldi.
* [[1941]] avgust — Qırım almanları sürgün etildiler.
* [[1941]]—[[1944]] — Natsist alman ordusı Qırımnı işğal ettiler.
* [[1944]] [[mayıs 18]] — [[Qırımtatarlar]] sürgün etildiler.
* [[1944]] [[iyün 26]] — [[Yunanlar]], [[ermeniler]] ve [[bulğarlar]] Qırımdan sürgün etildiler.
* [[1945]] [[iyün 30]] — Cumhuriyetniñ yoq etilüvi: Qırım MSŞC [[Qırım vilâyeti]]ne çevirildi.
* [[1954]] [[fevral 19]] — Qırım vilâyeti [[Ukraina]] terkibine kirsetildi.
* [[1989]] — Qırımtatarlar kütleviy tarzda Qırımğa qaytıp başladılar.
* [[1991]] [[fevral 12]] — Qırım vilâyeti [[USŞC]] terkibinde Qırım MSŞCne çevirildi, [[Aqyar]] şeeri ise USŞC terkibinde cumhuriyet riayetindeki bir şeer olıp qaldı.
* [[1992]] [[fevral 26]] — Yuqarı Şuranıñ qararı ile Qırım MSŞC adı Qırım Cumhuriyeti olaraq deñiştirildi.
* [[1992]] [[mayıs 6]] — Qırım cumhuriyetiniñ ilk esas qanunı qabul olundı.
* [[1998]] [[dekabr 23]] — Qırımnıñ şimdiki esas qanunı qabul olundı. Qırımnıñ resmiy adı [[Qırım Muhtar Cumhuriyeti]] olaraq deñiştirildi.

== Memuriy-territorial bölünüv ==
[[Resim:Qirim-memuriy-harita.PNG|right|360px|Qırımnıñ memuriy-territorial bölünüvi]]
Memuriy ceetinden cumhuriyet 25 regiondan ibaret, olardan 14 [[rayon]] (ealiniñ çoqusı köylü) ve cumhuriyet riayetinde bulunğan [[şeer şurası (memuriy birlem)|şeerlerniñ şuralarına boysunğan 11 territoriya]] (ealiniñ çoqusı şeerli). Kösterilgen haritada körüne ki, işbu 11 territoriyadan bazıları büyük meydanlıqta yerleşip merkezden ğayrı bir çoq meskün yerden ibaret.

Rayonlarnıñ başları Qırımnıñ baş naziriniñ teklifinen Ukraina prezidenti tarafından tayin etileler, şeerlerniñ başları ise umumiy saylavda saylanalar.

Regionlar ise şeer, qasaba ve köy cemiyetlerinden ibaret.

{|-
| width=350 |
| width=350 |
|-
| '''Rayonlar''' || '''Şeer şuraları''' 
|-
| '''1''' [[Aqmeçit rayonı]] || '''15''' [[Aluşta şeer şurası]] 
|-
| '''2''' [[Aqmescit rayonı]] || '''16''' [[Aqmescit şeer şurası]]  
|-
| '''3''' [[Aqşeyh rayonı]] || '''17''' [[Canköy şeer şurası]]
|-
| '''4''' [[Bağçasaray rayonı]] || '''18''' [[Ermeni Bazar şeer şurası]] 
|-
| '''5''' [[Canköy rayonı]] || '''19''' [[Kefe şeer şurası]]
|-
| '''6''' [[Curçı rayonı]] || '''20''' [[Kerç şeer şurası]] 
|-
| '''7''' [[İçki rayonı]] || '''21''' [[Kezlev şeer şurası]]
|-
| '''8''' [[İslâm Terek rayonı]] || '''22''' [[Krasnoperekopsk şeer şurası]]  
|-
| '''9''' [[Krasnoperekopsk rayonı]] || '''23''' [[Saq şeer şurası]] 
|-
| '''10''' [[Qarasuvbazar rayonı]] || '''24''' [[Sudaq şeer şurası]] 
|-
| '''11''' [[Qurman rayonı]] || '''25''' [[Yalta şeer şurası]] 
|-
| '''12''' [[Saq rayonı]] || '''26''' [[Aqyar şeer şurası]] 
|-
| '''13''' [[Seyitler rayonı]] ||  
|-
| '''14'''  [[Yedi Quyu rayonı]] ||  
|-
|}

== Coğrafiya ==
[[Resim:Bm krim.jpg|thumb|320px|Satellit fotoresimi]]
Qırım yarımadası Ukrainanıñ cenübinde buluna. Yarımada üzeriniñ meydanlığı 27 biñ km². Ğarp ve cenüp tarafında Qırım [[Qara deñiz]]nen, şarq tarafında ise [[Azaq deñizi]]nen sıñırlana. Şimal tarafında Qırım tar (8 km qadar) [[Or boynu]]nen qıtağa qavuşa. Qırımnıñ şarqında [[Qara deñiz|Qara]] ile [[Azaq deñizi|Azaq]] deñizleri arasında [[Keriç yarımadası]], Qırımnıñ ğarbında ise [[Tarhan Qut yarımadası]] buluna. Qırımnıñ şimaliy kenar noqtası Or boynunda buluna, cenübiy kenar noqtası — [[Sarıç]] burnu, ğarbiy kenar noqtası — Tarhan Quttaki [[Qara burun]], şarqiy kenar noqtası — Keriç yarımadasındaki [[Fener burnu]]dır. Şimaliy kenar noqtasınen cenübiy kenar noqtası arasındaki mesafe — 200 km, ğarbiy kenar noqtasınen şarqiy kenar noqtası arasındaki mesafe — 325 km. Qaranen deñiz sıñırlarınıñ umumiy uzunlığı 2500-den ziyade km.

[[Qırım Muhtar Cumhuriyeti]] [[Aqyar]] şeeri ve [[Arabat beli]]niñ şimaliy ucundan ğayrı yarımadanıñ bütün yerini ala.
[[Resim:Crimea.Yayla.Cliff-2.jpg|thumb|left|280px|[[Aluşta]] civarında Yayla dağları]]

Qarada keçken Qırımnen Ukrainanıñ [[Herson vilâyeti]]niñ kiçik sıñırı [[Or boynu]]ndan keçe. Bundan da ğayrı deñizde Qırım [[Rusiye]] ([[Krasnodar ülkesi]]), [[Romaniya]], [[Bulğaristan]], [[Türkiye]] ve [[Gürcistan]]nen sıñırdaş ola.

Coğrafik ceetten Qırım eki teñ olmağan qısımğa bölüne: onıñ şimali çöl (bütün yarımadanıñ 4/5 qısmı), cenübi ise ormanlı [[Qırım dağları]]dır (meydanlıqnıñ 1/5 qısmı). [[Aqyar]]dan [[Kefe]]ge qadar üç dağ sırası uzana. Eñ yüksek soyu yalı boyunda uzanğan Baş ya da Cenübiy dağ sırasıdır, onda Qırımnıñ eñ yüksek noqtası [[Roman Qoş]] degen dağ (1545 m) buluna.

Qırımnıñ özenleri az suvludır. [[Salğır]], [[Alma özeni|Alma]], [[Belbek]], [[Qaçı]] eñ esas özenlerdir. Dağ ile dağ aldındaki rayonlarda özenlerniñ çoqusında suv anbarları bar. Şimaliy Qırım boyunda [[Şimal Qırım kanalı]] uzana, oña suv [[Özü]]den kele. Qırımda bir qaç balaban tuzlu göl bar: [[Doñuzlav gölü|Doñuzlav]], [[Sasıq gölü|Sasıq]], [[Saq gölü|Saq]], [[Aqtaş gölü|Aqtaş]], [[Töbeçik gölü|Töbeçik]], [[Çoqraq gölü|Çoqraq]] gölleri ve digerler.

Meşur kurort regionları:
* Cenübiy yalı boyu — [[Yalta şeer şurası|Yalta]] ve [[Aluşta şeer şurası|Aluşta]] regionları
* Ğarbiy yalı — [[Kezlev]] ile [[Saq rayonı|Saq]] regionı
* Cenüp-Şarqiy yalı — [[Kefe şeer şurası|Kefe]] ile [[Sudaq şeer şurası|Sudaq]] regionı

== Müim şeer ve qasabalar ==

{{Qırımdaki meskün yerler}}

== İqtisadiyat ==
Esas pıtaqlar — [[turizm]], [[sağlıq saqlav]], [[köy hocalığı]].

=== İqtisadiy köstermeler ===
{| class="sortable wikitable"
|-
! N
! kösterme
! birlemler
! [[2006]] s. içün malümat 
|-
| 1
| Mal eksportı
| mln AQŞ dolları
| 400,1
|-
| 2
| Umumukrain içinde nisbiy ağırlıq
| %
| 1,0
|-
| 3
| Mal importı
| mln AQŞ dolları
| 230,9
|-
| 4
| Umumukrain içinde nisbiy ağırlıq
| %
| 0,5
|-
| 5
| Eksport-import saldosı
| mln AQŞ dolları
| 169,2
|-
| 6
| Kapital investitsiyaları
| mln grivna
| 5444,9
|-
| 7
| Orta aylıq
| grn ([[yanvar 1|01.01.]][[2007]] içün)
| 1002
|-
| 8
| Orta aylıq
| AQŞ dolları ([[yanvar 1|01.01.]][[2007]] içün)
| 198,4
|}
[http://www.ukrstat.gov.ua/ Ukrainanıñ statistika komitetiniñ] malümatına binaen

=== Naqliyat ===
[[Resim:Simferopol-trol.jpg|thumb|right|200px|[[Aqmescit]]teki trolleybuslar]]
Qırımdaki er bir şeer diger meskün yerlernen avtobus marşrutlarınen bağlı. Şeerlerara [[trolleybus]] marşrutları da bar (Aqmescit ava limanı — [[Aqmescit]] — [[Aluşta]] — [[Yalta]] yolunda). [[Yalta]], [[Kefe]], [[Keriç]], [[Aqyar]], [[Aqmeçit]] ve [[Kezlev]] deñiz marşrutlarınen bağlı. Kezlevde [[tramvay]] mevcut. [[Ermeni Bazar]] — [[Keriç]] ([[Kefe]]ge çatal ile) ve [[Melitopol]] — [[Aqyar]] ([[Kezlev]]ge çatal ile) [[demiryol]]ları Qırımnı qıtanen bağlaylar.

== Turizm ve raatlıq ==
Qırımda çoq istiraat evi, lager (meselâ, [[Artek]]), çeşit musafirhane bar. Eñ populâr raatlıq yerleri — [[Yalta]]nen [[Aluşta]] ile beraber bütün Qırımnıñ yalı boyu, [[Sudaq]], [[Kezlev]]. 2007 senesi yanvar ayından dekabrgece Qırımda 5718 biñ kişi raatlandı.

Qırımnıñ mahsus itibarğa lâyıq yerleri:

* Qırımnıñ qobaları ([[Mermer Qobası]], [[Qızıl Qoba]])
* Dağlar ([[Ay Petri]]nen yip yolu, Qırımnıñ [[Büyük kanyon]]ı, [[Çatır Dağ]])

== Eali ==
[[File:Etnics.svg|thumb|left|300px|[[Qırımtatarlar]] ([[2001]] s. malümat)]]
[[2001 senesi]] toplanğan malümatqa köre — 2 024 056 kişi (58,3 % [[ruslar]], 24,3 % [[ukrainler]], 12,1 % [[qırımtatarlar]], 1,4 % [[belaruslar]], 0,5 % [[tatarlar]], 0,4 % [[ermeniler]], 0,2 % [[yeudiler]], 0,2 % [[lehler]], 0,2 % [[moldovanlar]], 0,2 % [[azerbaycanlılar]], 0,1 % [[özbekler]], 0,1 % [[koreyalılar]], 0,1 % [[yunanlar]], 0,1 % [[almanlar]], 0,1 % [[mordvalar]], 0,1 % [[çuvaşlar]], 0,1 % [[çingeneler]], 0,1 % [[bulğarlar]], 0,1 % [[gürciler]] ve [[çirmişler]] (mariyler), bundan ğayrı [[qaraylar]], [[qırımçaqlar]] ve digerler)

Ruslar, ukrainler, yunanlar ve bulğarlarnıñ çoqusı [[ortodoks]] [[hristianlıq|hristianlardır]], qırımtatarlar ise [[İslâm|musulmanlar]] (sunniler), bundan da ğayrı yeudiler, protestantlar ve katolikler bardır.

== Bağlantılar ==
{{commonscat|Crimea}}

* [http://crimea-portal.gov.ua/ Qırım Muhtar Cumhuriyetiniñ Nazirler Şurasınıñ portalı]
* [http://www.rada.crimea.ua/ Qırım Muhtar Cumhuriyetiniñ Yuqarı Radasınıñ saytı]
* [http://meta.ua/reestr.asp?rgn=652 meta.ua saytındaki Qırım saytlarınıñ reestri] (3200 sayttan ziyade)
* [http://yaca.yandex.ru/yca/geo/CIS/Ukraine/Crimea/ yandex.ru saytındaki Qırım saytlarınıñ katalogı] (400 sayttan ziyade)

[[Category:Qırım| ]]

[[als:Krim]]
[[ar:القرم (شبه جزيرة)]]
[[az:Krım]]
[[be-x-old:Крым]]
[[bg:Крим]]
[[ca:Crimea]]
[[cs:Krym]]
[[da:Krim]]
[[de:Krim]]
[[en:Crimea]]
[[eo:Krimeo]]
[[es:Crimea]]
[[et:Krimm]]
[[eu:Krimea]]
[[fi:Krim]]
[[fr:Crimée]]
[[ga:An Chrimé]]
[[gl:Crimea]]
[[he:חצי האי קרים]]
[[hu:Krím]]
[[id:Krimea]]
[[is:Krímskagi]]
[[it:Crimea]]
[[ja:クリミア半島]]
[[ka:ყირიმი]]
[[ko:크림 공화국]]
[[la:Crimaea]]
[[lt:Krymas]]
[[ms:Krimea]]
[[nn:Krimhalvøya]]
[[no:Krim]]
[[os:Хъырым]]
[[pl:Krym]]
[[pt:Crimeia]]
[[rmy:Krimeya]]
[[ro:Crimeea]]
[[ru:Крым]]
[[scn:Crimea]]
[[sr:Крим]]
[[sv:Krim]]
[[tl:Crimea]]
[[tt:Qırım]]
[[uk:Кримський півострів]]
[[ur:کریمیا]]
[[uz:Qrim]]
[[vec:Crimea]]
[[vi:Krym]]
[[wa:Crimêye]]
[[zh:克里米亚]]
