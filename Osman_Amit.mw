[[Image:Osman_Amit.jpg|thumb|right|120px|Osman Amit]]
'''Osman Amit''' (1910 fevral 18 - 1942 mart 17) - [[qırımtatar]] şairidir.

Osman Amit 1910 senesi fevralniñ 28-nde [[Kezlev]] [[uyezd]]iniñ [[Deñiz Bayçı]] köyünde dünyağa keldi.

1923 senesi başlanğıç mektepni bitirgen soñ, [[Aqmescit]] nümüneviy Orta mektebinde oqudı. 1928 senesi Aqmescit pedagоgik institutına kirdi. Birinci şiir 1925 senesi “Yaş quvet” gazetasında basıldı. 1933 senesi “Birinci barazna” adlı şiirler kitabı çıqtı. 1941 senesi “Menim baarim” adlı ekinci kitabı çıqtı. “Küçük qardaşlarıma” serlevalı üçünci kitabı basmahanede qaldı, dünya yüzü körmedi. Cenk keder etti. Osman Amit “Yaş quvet” gazetasında çalıştı, soñra “Yaş Leninciler”, “Edebiyat ve kultura” mecmualarınıñ mesül sekretarı oldı. Şair [[Aleksandr Puşkin]], [[Taras Şevçenko]], [[İvan Krılov]], [[Mihail Lermontov]]nıñ eserlerini qırımtatar tiline tercime etti.

Aktiv cemaatçı, oca ve şair Osman Amit 1939 senesi [[Qızıl Ordu]]ğa hızmetke çağırıldı. 1942 senesi faşist cellâtlarınıñ qolundan telef oldı.

{{DEFAULTSORT:Amit, Osman}}
[[Kategoriya:II Cian cenki qaramanları]]
[[Kategoriya:Yazıcılar]]
