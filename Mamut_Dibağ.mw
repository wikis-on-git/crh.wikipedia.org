
'''Mamut Dibağ''' (1905 - 1942) - [[qırımtatar]] yazıcısıdır.

Mamut Dibağ senesi [[Bağçasarayda]] doğdı. Gazeta ve mecmua redaktsiyalarında çalıştı. Edebiyat alemine 1938 senesi yazğan “Kontsert” serlevalı ikâyesinen çıqtı. Bu ikâye Qırım gazetaları, yazıcılar birligi ve Devlet neşriyatı tarafından ötkerilgen edebiy konkursta qayd etildi ve ekinci mukâfatnı aldı. Bundan soñ, Mamut Dibağ “Kökten zembilnen engenler”, “Ferat”, “Taş dudu”, “Musafirniñ peşinden”, “Balqurtlar” kibi ikâyelerni ve “Gizli nişan” pyesasını yazdı. Mamut Dibağ nefislik ceetinden özüne has usulnen pişkin eserler yazıp başlağan istidatlı yazıcı edi.

[[Ulu Vatan cenki]] başlağanınen qoluna silâ alıp, cebege ketti, vatanımıznıñ azatlığı oğrunda küreşte, 1942 senesi [[Aqyar]]da elâk oldı.

{{DEFAULTSORT:Dibağ, Mamut}}
[[Kategoriya:II Cian cenki qaramanları]]
[[Kategoriya:Yazıcılar]]
[[Kategoriya:1905 senesinde doğğanlar]]
[[Kategoriya:1942 senesinde ölgenler]]

[[uk:Дібаг Мамут]]
