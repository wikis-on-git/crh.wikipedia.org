[[Resim:Müstecib Ülküsal.jpg|thumb|250px|right|Müstecib Ülküsal]]

'''Müstecib Ülküsal''' (Müstecib Hacı Fazıl) (1899 – 1996) XX asırda diasporada [[Qırımtatar]] milliy oğraşlarnıñ eñ müim adamlarından birevidir. O em doğğan yeri olğan [[Romaniya]] [[Dobruca]]sında, em ana-vatanı [[Qırım]]da, em [[Almaniya]], [[Lehistan]] kibi ğarbiy memleketlerde, em de köçkeni [[Türkiye]]de pek köp milliy oğraşlarda tapılğanı içün keniş malümat ve tecribe saibi olğandır. Qırımtatar neşriyat tarihınıñ eñ uzun sürgen mecmuası olğan [[Emel mecmuası]]nı qurğan ve uzun seneler neşir etkendir. Bundan başqa Qırımtatar milliy areketi, medeniyeti, tarihı, etnografiyasınen alâqalı pek çoq kitap yazğan ve neşir etkendir. O tamamınen aqiqiy bir dava adamıdır.

Qartbabasınıñ adı Abdurrahmandır. Abdurrahman 1840 senesinde [[Qırım]]nıñ [[Or]] uzyediniñ bir köyünde tuvğan. 1862 senesinde Dobrucağa köçken. Romaniyağa kelgende yañı üylü eken. [[Dobruca]]da Hakime, Sakine adında eki qızı ve Fazıl, Qavlamet, Dervişamet adında üç oğlu tuvğan. Müstecib Ülküsalnıñ babası Fazıl 1869 senesi tuvğan. Fazıl 1896 senesinde Vefa Çelebi adındaki bir Qırımtatar muaciriniñ qızı olğan Şerifenen evlengen. Müstecip Ülküsalnıñ anası Şerifeniñ babası Vefa Efendi ve anası Hacımelek Qırımnıñ [[Kefe]] uyezdiniñ [[Qazan Tip]] köyündendir.

Müstecip Ülküsal 1899 senesinde doğdı. Qardaşları Saliha - 1904, Meliha - 1906, Necib - 1908, Münib - 1910, Nazım - 1912, Seyfeddin - 1920 senelerinde doğğan eken. Müstecip Ülküsal ilk mektepni  Dobrucada, orta mektepni [[İstanbul]]da oquğandır. [[I Cian cenki]] başlağanda İstanbulğa qaytamağanı içün eki sene [[Köstence]]deki Mecidiye Musulman Seminarıyasına  ketkendir. 1916 senesinde Romaniya cenkke qatılğan soñ seminarıya qapanğan oquvı yarım qalğandır. Bundan soñ özüniñ köyünde ilk mektepte muallimlik yasamağa başlağandır.

1918 senesinde Qırımdaki [[Suleyman Sulkeviç]] ükümeti Qırım köklü olğanlarnı Qırımğa qaytmaları içün çaqırğan soñ bir Rus gemisinde saqlanıp [[Aqyar]]ğa ketti. 1920 senesine qadar başta [[Bağçasaray]]da [[Qaymaz Ağa]] mektebinde daa soñra [[Foti Sala]] mektebinde ocalıq yasadı. Talebelerinen beraber Qırım köylerinde musamereler ötkerdi, milliy davanı desteklegen qonuşmalar yasadı. 1920 senesinde oquvını tamamlamaq içün Qırımdan Türkiyege keldi. 
Polatlıda daa evel Türkiyege köçken amcaları Qavlamet ve Dervişametin qatına bardı. 1921 senesinde Qırımtatar muacirleri köylerinden olğan Qarayavşanda ilk mektepte ocalıq yasadı. Aynı seneniñ yazında İstanbuulğa ketip yarım qalğan oquvına devam etti. 1922 senesinde litseyni tamamlap diplomını alıp Dobrucağa qayttı. [[Bükreş]] Üniversitesi Uquq Fakultetine qayd oldı. 1926 senesinde Uquq Fakultetini tamamlap Avuqat oldı.

Aynı sene Pazarcıqta avuqatlıqğa başladı. 1929 senesinde Müstecib özündey olğan on dostunen bir mecmua çıqarmağa qarar berdiler. Özleri arasında para toplap hurufat aldılar. Mecmuanın ilk sayısı Emel Mecmuası adınen 1 Ocak 1930 künü neşir etildi.Mecmuanın saibi ve baş müellifi Müstecib Ülküsal oldı. Emel mecmuası baştaki eki sene 15 künde bir neşir etilir. Daa sora ayda bir çıqar. Qırım Qurultay ukümetinin dışişleri vekili Cafer Seydamet Qırımer’ de mecmuada maqaleler yazmağa başlar. Bir zaman sora Emel Mecmuası Qırımtatar milliy davasının resmiy neşriyatı oldı. II. Cian cenki başlağan son Alamanlar Romaniyağa kirerler. Mecmuanı çıqarmak qıyın olur, 1940 senesi Eylül ayında 154 sayı neşir etilgen son neşriyatnı toqtatırlar.

Müstecib Ülküsal 1940 senesi Kasım ayında işlerin tasfiye etip Türkiyege köştü. 1941 senesinde Edige Qırımal’nen barabar Qırımtatar milliy davası içün Berlin’ge ketti. Lakin Alamanlar Qırımğa ketmesine izin bermediler. Doquz ay sora Türkiyeğe qaytıp keldi. 1943 senesinde İstanbulğa yerleşip avuqatlıqğa başladı. 1944 Qırımtatarları sürgünü ve Dobrucada tuvğanlarının zulumğa oğraması, apis etilmesi Müstecib Ülküsalnı pek üzdü. Garbiy memleketlerge qaşkan Qırımlılarnı Türkiyege yerleştirmek içün oğraştı. Kelgen soyların işlerinnen kücü yetkeni qadar meşqul oldı.

1955 senesinde Cafer Qırımernin astalığı sebebinen Milliy Merkez toplaşuvlarına vekaleten Müstecib Ülküsal başqanlıq etmege başladı. O zamandan son Münihte er sene toplanğan Paris Bloqu toplaşuvlarına qatılğan, ya birözü ya da bir kaç arkadaşınen Qırım milliy davasın temsil etti. 1960 senesinde Emel Mecmuası Türkiyede yanıdan neşir etilmege başladı. 1986 senesinde közleri raatsizlengenge qadar Emel Mecmuasın baş müllifligin yasağandır. 154 sayısı Romaniyada neşir etilgen Emel Mecmuasında  103 maqalesi, 227 sayısı Türkiyede neşir etilgen Emel Mecmuasında 214 makalesi bardır.

1986 senesinde “Emel Qırım Türk Kültürünü tanıtma ve Araştırma Vaqfı” nı qurdı. Vefat etmeden evel bütün kitapların vaqıfğa bağışlağandır.

Qırım Tatar Milli Mejlis başkanı Mustafa Cemil Qırımoğlu 1993 senesinde Türkiyege kelgende başta asta töşegindeki Müstecib Ülküsalnı ziyaret etti. Asta olsa bile misafirlerni ayaqta qarşılağan, oğurlay ekende alsiz olması sebebinen ayaqqa turmasına mani olmaq istegenlerge  “Qırım Tatar Milliy Mejlis Başqanın ayaqta oğurlamak istiymen, buğa kücüm bar, bunun bulay olması kerek “ dep köstergeni tavranış onun qadiy bir dava adamı olğanın anlatmağa yetecektir.  Bahçesarayda bir soqaqğa adının berilmesin ozone berilgen en balaban mükafat sayğandır. Hayatı sıqındı içinde keçmesine, bütün ömrün milliy davağa adamasına rağmen iç kimseden bir qarşılık beklemegendir.

Sağlığında neşir etilgen ;
-Dobruca ve Türkler,
-Dobruca’daki Kırım Türklerinde Atasözleri ve Deyimler,
-II.Dünya Savaşında (1941-1942) Berlin Hatıraları ve Kırım Kurtuluş Davası,
-Kırım Türk Tatarları (Dünü- Bugünü- Yarını),
adlı dört kitabı,
-Gagauzların Aslı,
-Üç Bozkırlı: Atila-Cengizhan-Timur,
adlı 2 Romence’den tercime kitabı bardır.

Vefatından son Emel mecmuasının 212. sayısı, Müstecib Ülküsal sayısı olup neşir etilgendir. Özünün kalemge alğanı 5. kitabı  ([[Kırım Yolunda Bir Ömür]], Hatıralar)  1999 senesinde Kırım Türkleri Kültür ve Yardımlaşma Derneği tarafından neşir etilgendir.
Müstecib Ülküsal 1996 senesinde İstanbulda vefat etkendir.
Bir asıra yaqın ömrünün 70 senesin Qırımtatarlarının milliy davasına izmet etip keçirgen Müstecib Ülküsal, Timur, Noyan ve Ülkü adında üç çocuk babası edi. 

Akkında neşir etilgen pek coq maqale bardır.

==Membalar==

*[http://www.emelvakfi.org/vhakkinda.htm Emel Vakfı]
*[http://www.kirimdernegi.org/ Kırım Türkleri Kültür ve Yardımlaşma Derneği]
*[http://www.vatankirim.net VatanKIRIM.net sitesi]
*[http://tr.wikipedia.org/wiki/M%C3%BCstecib_%C3%9Clk%C3%BCsal]
*[http://www.fikirdebirlik.com/yazi.asp?yazi=200605004  Fikirde Birlik]
*Kırım Yolunda bir ömür. Hatıralarım


{{DEFAULTSORT:Ülküsal, Müstecib}}
[[Kategoriya:Cemaat erbapları]]
[[Kategoriya:Yazıcılar]]
