Müstecib Ülküsal (1899 – 1996)  ( Rumaniyedeki adı Müstecib Hacı Fazıl) 20. asırda diasporada Qırım Tatar milliy oğraşlarnın en müim adamlarından birevsidir. O em doğdığı yer olğan Rumaniye Dobrucasında, em ata vatanı Qırımda, em Almanya , Lehistan kibi ğarbi memleketlerde em de köşkeni Türkiyede bek köp milliy oğraşlarda tabılğanı için keniş malumat ve tecrübe saibi oğlandır. Qırım Tatar neşriyat tarihinin en uzun sürgen mecmuası olğan Emel mecmuasın qurğan ve uzun seneler neşir etkendir. Bundan başqa Qırım Tatar milliy hareketi, kültürü, tarihi, etnoğrafiyasıynan alaqalı bek çoq kitap yazğan ve neşir etkendir. O tamamıman akiki bir dava adamıdır.

Qartbabasının adı Abdurrahman’ dır. Abdurrahman 1840 senesinde Qırımnın Canköy uzeydinin bir köyünde tuvğan. 1862 senesinde Dobrucağa köşken. Rumaniyege kelgende yanı üylü eken. Dobrucada Hakime, Sakine adında eki qızı ve Fazıl, Qavlamet, Dervişamet adında üç oğlu tuvğan. Müstecib Ülküsalın babası Fazıl 1869 da tuvğan. Fazıl 1896 senesinde Vefa Çelebi adındaki bir Qırım tatar muhacirinin qızı olğan Şerifemen üylengen.  Müstecip Ülküsalın annesi Şerifenin babası Vefa Efendi ve annesi Hacımelek Qırımnın Yedikuyu uzeydinin Qazantip köyündendir.

Müstecip Ülküsal 1899 senesinde doğdı. Qardaşları Saliha-1904, Meliha-1906, Necib-1908, Münib-1910, Nazım-1912, Seyfeddin1920 senelerinde dogğan eken. Müstecip Ülküsal ilk mektepni  Dobrucada, orta mektepni İstanbulda oqugandır. 1. Dünya Cenki başlaganda İstanbulğa kaytamağanı için eki sene Köstencedeki Mecidiye Müslüman Seminarıyasına  ketkendir. 1916 senesinde Rumaniye cenkke qatılgan son seminarıya qapanğan oquvu yarım qalgandır. Bundan son özünün köyünde ilk mektepte muallimlik yasamağa başlağandır.

1918 senesinde Qırımdaki Sulkiewicz ükümeti Qırım köklü olğanlarnı Qırımğa kaytmaları için şakırğan son bir Rus gemisinde saklanıp Aqyarğa ketti. 1920 senesine qadar başta Bahçesaray’ da Qaymaz Ağa mektebinde taa sora Fotisala mektebinde ocalıq yasadı. Talebelerimen barabar Qırım köylerinde müsamereler ötkerdi, milliy davanı desteklegen qonuşmalar yasadı. 1920 senesinde oquvun tamamlamak için Qırımdan Türkiyege keldi. 
Polatlıda taa evel Türkiyege köşken amcaları Kavlamet ve Dervişametin katına bardı. 1921 senesinde Qırım tatar muhacirleri köylerinden olğan Qarayavşanda ilk mektepte ocalık yasadı. Aynı senenin yazında İstanbuulğa ketip yarım kalgan okuvuna devam etti. 1922 senesinde liseni tamamlap diplomasın alıp Dobrucağa kayttı. Bükreş Üniversitesi Hukuk Fakültesine kayd oldu. 1926 senesinde Hukuk Fakültesin tamamlap Avuqat oldu.
Devam etecek....
