'''Muazzez İlmiye Çığ''' (d. [[1914]], [[Bursa (il)|Bursa]]) - belli qırımtatar tamırlı [[Türkiye]]li [[Sümerler|Sümerolog]].

Muazzez İlmiye Çığ qırımtatar tamırlı olıp, 1914-de Bursada dünyağa keldi. Babası [[Qırım]]dan [[Merzifon]]ğa, anası Qırımdan [[Bursa]]ğa köçken. Ailesi [[İzmir]]de yaşay ekende İzmirniñ Yunan ordusı tarafından zapt etilgeni içün daa emniyetli bir yer olğan [[Çorum]]ğa yerleşti.

İlk mektepke [[Çorum]]da başladı. Daa soñra ailesinen beraber yañıdan [[Bursa]]ğa köçti. Bursada hususiy bir mektep olğan "''Bizim Mektep''"te [[Frenk tili]] ve [[keman]] dersleri aldı. 1926-da imtiannen [[Bursa Qız Muallim Mektebi]]ne (Bursa Kız Öğretmen Okulu) kirdi. 1931-de diplom aldı ve babası da muallimlik yapqan [[Eskişehir (il)|Eskişehir]]ge tayin oldı. Eskişehirde 4,5 sene muallimlik yasadı. 

1936-da [[Ankara Univertiteti]] [[Ankara Univertiteti Til ve Tarihiy Coğrafiya Fakulteti|Til ve Tarihiy Coğrafiya Fakulteti]] [[Hititologiya]] bölügine kirdi. [[Natsi Fırqası]]nıñ idaresindeki [[Almaniya]]dan  Türkiyege iltica etken Prof. Dr. [[Hans Gustav Guterbok]]tan ''Hitit Tili ve Medeniyeti'' derslerini, Prof. Dr. [[Benno Landsberger]]den ''Sümer ve Akad Tilleri ve Mesopotamiya Medeniyeti'' derslerini de aldı. 1940-da Ankara Universitetini bitirgen soñ ''İstanbul Eski Şarqiy Eserler Müzeyi''ne tayin oldı. Aynı sene Kemal Çığnen evlendi. Müzeyde çalışqan 31 sene boyunca meslekdaşı Hatice Kızılay ve Dr. F.R. Krausnen beraber müzeyniñ anbarında olğan [[Sümer]], [[Akad]] ve [[Hitit]] tillerinde yazılğan on biñlerce tabletni temizlep, ayırıp nomeralandırdı, 74 biñ tabletten teşekkül etken ''çivi yazılı belgeler arhivini'' meydanğa çıqardı, üç biñ tabletnini kopiyasını yasap katalog alında neşir etti, dünya ilim adamlarına beñzeri olmağan bir menba azırladı.
Muazzez İlmiye Çığ müzeydeki vazifesinden 1972-de istifağa çıqtı. [[Sümer]] ve [[Hitit]] medeniyetlerini tanıtqan 13 kitap yazdı. 

2000 senesinde [[İstanbul Universiteti]] özüne "Fahriy Doktor" unvanı berdi. 2005-de Anadolu Medeniyet Araştırmaları Dernegi (''Anadolu Kültür Araştırmaları Derneği'') tarafından Azat İnsan Mukâfatı (''Özgür İnsan Ödülü'') ile mukâfatlandırıldı.

==Kitapları==
* "Kur'an İncil ve Tevrat'ın Sümer'deki Kökeni", 1995,
* "Sümerli Ludingirra - Geçmişe Dönük Bilimkurgu", 1996,  
* "İbrahim Peygamber - Sümer Yazılarına ve Arkeolojik Buluntulara Göre", 1997, 
* "İnanna'nın Aşkı - Sümer'de İnanç ve Kutsal Evlenme", 1998, 
* "Zaman Tüneliyle Sümer'e Yolculuk", 1998, 
* "Hititler ve Hattuşa - İştar'ın Kaleminden", 2000, 
* "Gilgameş - Tarihte İlk Kral Kahraman", 2000, 
* "Ortadoğu Uygarlık Mirası", 2002, 
* "Ortadoğu Uygarlık Mirası 2", 2003, 
* "Sümer Hayvan Masalları", 2003, 
* "Bereket Kültü ve Mabet Fahişeliği", 2004, 
* "Vatandaşlık Tepkilerim", 2004, 
* "Atatürk Düşünüyor", 2005, 
* "Bereket Kültü ve Mabet Fahişeliği", 2005, 
* "Çivi Çiviyi Söker - Muazzez İlmiye Çığ Kitabı", Serhat Öztürk, 2002, 
* "Sümerlilerde Tufan - Tufan'da Türkler", 2008, 

== Tış bağlantılar ==
*[http://www.geocities.com/muazzezcig/ Muazzez İlmiye Çığ URL]
*[http://www.muazzezcig.blogcu.com/ Muazzez İlmiye Çığ Blogu] 
*[http://paleoberkay.atspace.com/turkce/muazzezilmiyecig.html Muazzez İlmiye Çığ ile Söyleşi: "Yunan degil, Sümer"]


{{DEFAULTSORT:Çığ, Muazzez İlmiye}}
[[Kategoriya:Alimler]]
[[Kategoriya:Türkiyedeki Qırımtatar diasporası]]
[[Kategoriya:1914 senesinde doğğanlar]]

[[de:Muazzez İlmiye Çığ]]
[[en:Muazzez İlmiye Çığ]]
[[fr:Muazzez İlmiye Çığ]]
[[sv:Muazzez Ilmiye Cig]]
[[tr:Muazzez İlmiye Çığ]]
