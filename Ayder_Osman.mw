'''Ayder Osman''' ([[1938]] – [[1997]]) – belli qırımtatar ikâyecisi.

Ayder Osman, 1938 senesinde  [[Qırım]]nıñ [[Seyitler rayonı]]nda [[Beş Qurtqa]] köyünde dünyağa keldi. Altı yaşında bütün qırımtatar halqınen beraber [[Qırımtatar sürgünligi|sürgünlikke]] yiberildi. [[Özbekistan]]nıñ [[Marğılan]] şeerindeki muallim mektebini bitirip muallimlik yaptı. 1965 senesinde Taşkent Univetitetini Gazetacılıq bölüminden diplom aldı. [[Lenin Bayrağı]] gazetasında bölüm müdirligi, [[Yıldız Mecmuası]]nda baş müelliflik ve mesül kâtiplik yaptı. [[Özbekistan]] Yazıcılar Cemiyeti prezidium azası oldı.

1972 - [[Emcemden Selâm]] adlı kitabı neşir etildi. Daa soñra [[Tanış Közler]] (1975), [[Yıllar ve Dostlar]] (1975), [[Tutuşuv]] (1989) ikâye kitapları neşir etildi. Bala edebiyatı aqqında da yazılar yazğan Ayder Osmannıñ, [[Ösüv Basamaqları]] (1984) adlı kitabında yazıcı ve şairler içün maqaleler bar.

Ayder Osmannıñ eserleri diger türkiy tillergede tercime etildi. Tercime saasında da çalıştı, [[rus tili|rus]] ve [[özbek tili|özbek]] tilinden pek çoq eserni qırımtatar tiline tercime etkeni kibi, qırımtatar tilinden de rus ve özbek tiline tercimeler yaptı.

Ayder Osman Qırımğa köçmek ve yerleşmek içün pek çoq qıyınlıqnen oğraştı. Lâkin bu onıñ sağlığını bızdı. 1997 s. iyün 20-de vefat etti.

== Bağlantılar ==
* [http://ekitap.kulturturizm.gov.tr/Tempdosyalar/111199__ayderosman.pdf   Tanış Közler] 


{{DEFAULTSORT:Osman, Ayder}}
[[Kategoriya:Yazıcılar]]
[[Kategoriya:1938 senesinde doğğanlar]]
[[Kategoriya:1997 senesinde ölgenler]]
