'''Şevqiy Bektöre''' (1888 - 1961) - belli qırımtatar şairidir.

Şevqiy Bektöre 1888 senesi [[Rоmaniya|Rоmaniya]] Qavlaqlar köyünde oca qorantasında doğdı. Beş yaşında ekende qorantası [[Türkiye|Türkiyege]], [[Ankara|Ankara]] civarındaki Qaraqaya köyüne köçti. 

İlk tasilini köyde ve rüşdiye tasilini Haymana qasabasında aldı. Soñra oquvını devam ettirmek içün [[İstambul|İstambulğa]] kete. 

1912 senesi oqudığı ilâhiyet fakultetinden özbaşına Balqan cenkine yollandı. 

[[Qırım|Qırımğa]] ilk defa 1909 sensi keldi. Qırımtatar folklorı ve etnografiyasınen oğraştı. 1914 sensi [[I Cian cenki|I Cian cenki]] başlağanda Şevqiy Bektöre Qırımda ocalıq ete edi. Cenk başlamasınen [[İran|İran]]dan keçip [[Osmanlı Devleti|Osmanlı Devleti]]niñ Van vilâyetindeki оsmanlı ordusına qoşuldı. 

1918 senesi evlenip qarısı Amide hanım ile Qırımğa qaytıp [[Aluşta rayоnı|Aluşta rayоnı]] [[Quru Özen|Quru Özen]] (Sоlneçnоgоrskоye) köyünde mektep aça ve anda ders bere. 

1921-1922 açlıq seneleri [[Totayköy|Totayköy]]deki (Fersmanоvо) ocalar tehnikumında çalışa. Soñra [[Dağıstan|Dağıstan]]ğa ketip Temir Han Şura şeeriniñ tehnikumında ocalıq yapa. 

1924 senesi [[Baku|Baku]]da toplanğan türkşınaslar qurultayına Dağıstan delegatı sıfatınen iştirak ete. 

1926 senesinden [[Aşhabad|Aşhabad]] tehnikumınıñ aquv işleri müdiri vazifesinde buluna. Şu aralarda qısqa bir müddet [[Qaraçay-Çerkesiya|Qaraçay-Çerkesiya]]nıñ Batalpaşinsk şeerinde de çalıştı. 

1932 senesi mart 25 künü İçki İşler Halq Qоmısarlığınıñ (NKVD) Baş Siyasiy İdaresi (GPU) hadimleri tarafından yaqalanıp "milletçi" sıfatından on yıl apiske maküm oluna. 

Türmeden azat etilgen soñ, 1948 sensinece [[Özbekistan|Özbekistan]]da [[Yangiyоl|Yangiyоl]]da otura. Türk grajdanı pasportını qaytarmaq içün [[Moskva|Mоskva]]ğa mektüpler yaza. 1948 senesi dekabr 17 künü Devlet Telükezizlik Nazirligi (MGB) hadimleri tarafından yaqalanıp bir qaç aydan "telükeli şahıs" qabaatınen Sibirge Bolşaya Murta köyüne yollandı. 

1956 senesi Türkiye elçiligi ve öz qorantasınıñ areketleri neticesinde lagerden qurtulıp [[İstambul|İstambul]]ğa qayttı. 

Şevqiy Bektöre ilk şiirlerini gençlik çağında yaza başladı. 1917 senesi "Türk Yurtu" mecmuasında "Silem" adlı şiiri neşir etile. 

Qırımğa kelgen soñ 1918-19-ğace Quru Özende "Şarşur" adlı elyazma mecmuasını azırlap köy halqına dağıttı. 1920 senesi [[Aqmescit|Aqmescit]]te "Ergeneqon" adlı şiirler mecmuasını neşir etti. 1923 senesi Totayköyde onıñ "Tatarca Sarf ve Nahiv", 1925 senesi Aqmescitte "Tatar Elifbesi" ve 1927-de Aşhabadda "Türkmen Tiliniñ Sarfı" kibi kitapları neşir etildi. 

Vefatından soñ, 1965 senesi Türkiyede "Edil Qızıl Aqarken" adınen Bektöreniñ hatırlavlar kitabı basıldı. 

Çoqusı şiirleri acayip til ve bediylikle ayrılıp turalar. 

[[Category:Şairler]]
