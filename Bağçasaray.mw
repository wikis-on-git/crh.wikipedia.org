{{MY
 |tip                        = şeer
 |qırımtatar adı             = Bağçasaray
 |original adı               = ''ukr.'' Бахчисарай<br>''rus.'' Бахчисарай
 |memleket                   = Ukraina
 |tuğra                      =  
 |bayraq                     = 
 |tuğra eni                  =      
 |bayraq eni                 = 
  |lat_deg=44 |lat_min=45 |lat_sec=10
  |lon_deg=33 |lon_min=51 |lon_sec=39
  |CoordAddon                = 
  |CoordScale                = 
 |memleket haritasınıñ büyükligi   = 0
 |region1 haritasınıñ büyükligi    = 300
 |region2 haritasınıñ büyükligi    = 300
 |region1 haritası           = Crimea-Baghchasaray locator map.png
 |region2 haritası           = Baghchasaray-Baghchasaray locator map.png
 |region1 türü               = Region
 |region1                    = Qırım
 |cedvelde region1 adı       =
 |region2 türü               = Rayon
 |region2                    = Bağçasaray rayonı
 |cedvelde region2 adı       =
 |içki bölünüv               = 
 |baş türü                   = 
 |baş                        = 
 |temeli qoyulğan tarihı     = 1532
 |ilki añıluv                = 
 |bu seneden berli statuslı  = 
 |meydanlıq                  = 
 |yükseklik                  = 300
 |iklim                      = 
 |resmiy til                 = 
 |resmiy til-ref             = 
 |eali                       = 26 400
 |cedvelge aluv senesi       = 2006
 |eali sıqlığı               = 
 |aglomeratsiya              = 
 |milliy terkip              = 
 |diniy terkip               = 
 |saat quşağı                = +2
 |DST                        = bar
 |telefon kodu               = +380-6554
 |poçta indeksi              = 
 |poçta indeksleri           = 98400 — 98408
 |avtomobil kodu             = 
 |identifikator türü         =
 |raqamlı identifikator      =
 |Commons                    = Bakhchisaray
 |sayt                       = 
}}
'''Bağçasaray''' ({{lang-uk|Бахчисарай}}, {{lang-ru|Бахчисарай}}) – cenüp-ğarbiy [[Qırım]]da tarihiy bir şeerdir, [[Qırım Hanlığı]]nıñ sabıq paytahtı, [[Bağçasaray rayonı]]nıñ merkezi. Qırımnıñ İçeri dağ sıralarınıñ capında, [[Çürük Suv]] özeniniñ yılğasında buluna. Qırımnıñ paytahtı olğan [[Aqmescit]] ve Bağçasaray arasındaki mesafe 38 km. 
[[Resim:Baghchasarayda bir araliq.jpg|thumb|left|200px|Bağçasaraynıñ eski şeerindeki bir aralıq]]

== Coğrafiya ==
=== İqlim ===
İqlimi yarım qurğaqlı, issidir, yımşaq qış ile. [[Yanvar]]niñ orta arareti +0,3 °C, [[İyül]]niñ orta arareti +21,7 °C. Yağanaqlarnıñ orta yıllıq derecesi 500 mm. 

== Tarih ==

Bugünki Bağçasaray toprağında evel-ezelden bir qaç meskün yer bar edi. [[XVI asır]]nıñ birinci yarımında şeer meydanğa kelgen vaqıtta üç esas meskün yer bar edi: [[Qırq Yer]] qalesi (şimdiki [[Çufut Qale]]), [[Salaçıq]] ve [[Eski Yurt]] köyleri. Salaçıqta ve Qırq Yerde [[Altın Ordu]] zamanlarından berli memuriy merkezler bar edi. [[XV]] ile [[XVI]] asırlarnıñ sıñırında [[I Meñli Geray]] Salaçıqtan iri paytaht yaptırmaq niyetinen anda qurucılıq başlattı. [[1532 senesi]]nece Salaçıq [[Qırım Hanlığı]]nıñ paytahtı edi. İşbu senede Meñli Geraynıñ oğlu [[I Sahib Geray]] Salaçıqtan 2 km uzaqlıqta yañı han rezidentsiyasınıñ temelini qoydurıp onı Bağçasaray dep adlandırdı. Soñ yañı han rezidentsiyasınıñ etrafında şeer meydanğa keldi.

[[XVII asır]]nıñ ortalarında Bağçasarayda 2000 ev bar edi. Olardan üçte biri yunanlarnıñki edi. 1736 senesi [[Kristоf Minih]] yolbaşçılığı altında [[Rusiye]] ordusı şeerni bütünley yaqtı. Bugüngece saqlanılıp qalğan han saraynıñ yapıları 1740-1750 seneleri şeerniñ ğayrıdan tiklenüvi ketişatında quruldı. 1794 senesi Bağçasarayda 5 degirmen, furunlar, sepici, demirci, ayaqqap, tüfek ustahaneleri, bayağı ticaret evleri ve tükânlar, 17 kervan-saray bar edi.

[[XIX asır]]da ve [[XX asır]]nıñ başında şeer [[qırımtatarlar]]nıñ medeniy ve içtimaiy yaşayışlarınıñ merkezi edi. 1944 senesi mayıs 18 künündeki qırımtatar halqınıñ [[sürgün]]ligine qadar Bağçasaray ealiniñ çoqluğını qırımtatarlar teşkil etken 3 şeerlerden biri ([[Qarasuvbazar]] ve [[Aluşta]]nen beraber) edi.

[[Image:Hansaray.jpg|thumb|right|270px|Bağçasaraydaki [[Hansaray]]]]

== Eali sayısınıñ dinamikası ==
* 1930 — 10 450 kişi (7420 qırımtatar, 1850 rus, 315 yeudi, 205 yunan, 185 ukrain, 50 alman, 30 ermeni, 30 bulğar, 365 başqaları).
* 1939 — 10 891 kişi
* 1989 — 25 363 kişi
* 2006 — 26 400 kişi

== Rayonlarğa resmiy sayılmağan bölünüvi ==
Zemaneviy Bağçasaray meydanlığı tahminen teñ kelgen bölüklerden ibarettir. Bu – Eski şeer, Yañı şeer ve yañı qırımtatar maalleleridir. Eski şeer [[Çürük Suv]] özeniniñ tar deresinde buluna. Bağçasaraynıñ bu rayonı orta asırlardan qalma yerleşüvnen (yani tar, qıyış soqaqlarnen) ve eski, deñişmegen qırımtatar evlernen ayırıla. Ulu Vatan cenkinden soñ qurulğan maallelerge Yañı şeer deyler. Şeerniñ üçünci bölümini 1990 seneleri sürgünlikten qaytqan qırımtatarlar qurdılar.
Cenkten soñ [[Eski Yurt]], [[Aziz]], [[Aqçoqraq]] ve [[Salaçıq]] (Staroselye) köyleri şeerniñ terkibine kirsetildiler.

== Mahsus itibarğa lâyıq yerler ==
[[Hansaray]] - [[Geraylar|Qırım hanları]]nıñ sarayı Bağçasaraynıñ eñ müim tarihiy abidesidir. Saraydaki Közyaş çeşmesi [[Aleksandr Puşkin]]niñ “Bağçasaray çeşmesi” (rusça «Бахчисарайский фонтан») eserinde şereflengen. [[Salaçıq]] maallesinde [[Zıncırlı medrese]] ve onıñ yanındaki [[I Hacı Geray]]nıñ [[dürbe]]si buluna. Şeerniñ yanında erkekler hristian keşişhanesi (Свято-Успенский монастырь) ve orta asırlardan qalma [[Çufut Qale]] (sıq “qoba şeeri” olaraq adlandırıla) bar.

== İçtimaiy saa ==
Şeerde ihtisasiy oquv yurtu, qurucılıq tehnikumı, tabiat evi, seyaat ve kezintiler bürosı çalışalar.

== Bağlantılar ==
* [http://www.hansaray.iatp.org.ua/ Hansaraynıñ resmiy saytı]
* [http://sova.rsh.ru/bahchisaraj/index.html Bağçasaraydaki Hansaraynıñ fotogalereyası]
* [http://sova.rsh.ru/ch-kale/index.html «Qobalı şeer» Çufut Qale]
* "Bütün Qırım avuç üstünde" saytı. [http://www.allkrim.ru/bakhchisarai Bağçasaray: raatlıq, tarih, foto, Bağçasaraydaki mahsus itibarğa lâyıq yerler, veloturizm, iklim]
* [http://sevastopol.in/sn/news/category/novosti/baxchisarai Bağçasaray haberleri]
* [http://bahchisaray.org.ua/ Bağçasaraynıñ şeer forumı]

{{Qırımdaki meskün yerler}}

{{Bağçasaray rayonı}}

[[Kategoriya:Bağçasaray| ]]
[[Kategoriya:Qırımdaki şeerler]]

[[ar:باكتشيساراي، كريم]]
[[cs:Bachčisaraj]]
[[de:Bachtschyssaraj]]
[[en:Bakhchisaray]]
[[eo:Baĥĉisarajo]]
[[es:Bajchisarái]]
[[fi:Bahtšisarai]]
[[fr:Bakhtchyssaraï]]
[[it:Bachčysaraj]]
[[ja:バフチサライ]]
[[kk:Бақшасарай]]
[[ko:바흐치사라이]]
[[nl:Bachtsjysaraj]]
[[no:Bakhtsjysaraj]]
[[pl:Bakczysaraj]]
[[ro:Bahcisarai]]
[[ru:Бахчисарай]]
[[sv:Bachtjisaraj]]
[[tr:Bahçesaray, Kırım]]
[[uk:Бахчисарай]]
[[wa:Baxhtchissaray]]
