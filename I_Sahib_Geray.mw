'''I Sahib Geray''' ([[1501]] - [[1551]]) - 1532-1551 senelerinde üküm sürgen [[Qırım hanları|Qırım hanı]]. [[I Meñli Geray]]nıñ oğludır. [[Bağçasaray]]nıñ temel qoyucısı.

1485 senesi I Meñli Geray Qazan hanı İbraimniñ tul apayı Nur Sultannen evlene. Bu evlenüvden em [[Qırım Hanlığı|Qırımnıñ]], em de [[Qazan Hanlığı|Qazannıñ]] taht mirasçısı Sahib Geray (1501-1551) doğdı. Onıñnen beraber Qırımğa Manğıt ve Secevüt qabileleri kirip keldiler ve şimdiki [[Canköy]]den biraz ğarp taraftaki topraqlarğa yerleştiler.
1521 senesi ağası Qırım hanı [[I Mehmed Geray]] [[Qazan]]nı zapt etken ve şeerni qardaşı Sahibke bergen. Ağasınen birlikte 1532-de Moskva ulu knâzı [[III Vasiliy]]ni Moskva yaqınlarında yeñgen. 1532 senesi [[I Saadet Geray]] öldi, ve [[I İslâm Geray]]nıñ beş aylıq üküm etkeninden soñ I Sahib Geray Qırım tahtına oturğan. 1541 senesi [[Moskva]]ğa sefer yaptı.

I Sahib Geray [[Salaçıq]]tan aşağı 2 km [[Çürük Suv]] özeniniñ boyunda yañı han sarayınıñ temelini qoydı. Yañı şeerniñ adı Bağçasaray qoyuldı. I Sahib Geray devrinde [[Kezlev]]niñ limanı donatıldı, bunıñ içün Qırım Hanlığı öz deñiz portuna saip oldı (Qırımnıñ diger deñiz yalısındaki şeerler osmanlılarnıñ elinde edi).

İstanbul memurları yapqan dubaralar sebebinden Osmanlı padişası onı tahttan tüşürdi. Ondan soñ Çerkesiyada I Sahib Geraynı torunı Bülük Geray öldürdi. I Sahib Geray Bağçasaraydaki [[Salaçıq dürbesi]]nde kömüldi.

{{Qırım Hanları}}

{{DEFAULTSORT:Sahib Geray 1}}
[[Kategoriya:Qırım hanları]]
[[Kategoriya:1501 senesinde doğğanlar]]
[[Kategoriya:1551 senesinde ölgenler]]

[[de:Sahib I. Giray]]
[[en:Sahib I Giray]]
[[pl:Sahib I Girej]]
[[ru:Сахиб I Герай]]
[[tr:I. Sahip Giray]]
[[uk:Сахіб I Ґерай]]
