'''Remzi Burnaş''', [[17 İyun]] [[1920]] künü [[Aqmescit]]niñ [[Tavdayır]] köyünde doğdu. Babası Kerim Burnaş köy mektebinde ocalıq yapa edi. Remzi' de ilk tahsilini köymektebinde aldı. Mektepke barmazdan evel evlerinde ana babasından, qartlarından eşitken efsaneler ve rivayetler anda halq ağız yaratıcılığını ogrenmege aveslik doğurdı. 

O, köy mektebinden soñ, Aqmescitte 13. orta mektebte oqudı. O devirde şair İbraim Bahşiş, orta mettebniñ yanında edebiyat tögeregi teşkil etip, istidatlı yaşlarnı anda celp etip eğitime başlağan edi. Remzi şu tögerekniñ ilki iştirakçilerinden biri oldı. Birazdan soñ koydeşi Cafer Ğafar ve Ğafar Bulğanaqlınen yaqın munasebette bulundu. Olar Remzige yaratıcılıqnıñ sırlarını ogrettiler. Orta mektepni bitirgen soñ, [[Yalta]]da ki ocalar teknik oqulına kirdi. Niayet, [[1935]] senesi [[Yaş Leninciler]] jurnalında ilki şiirleri basılıp çıqtılar. [[1940]] senesi [[Qızıl Qırım]] gazetasında yaş şairniñ ''Viborg-sovet şeeri'', ''Soldat yırı'' kibi şiirleri derc olındı. [[1941]] senesinde [[Almanlarnıñ Qırımnı işğali]]nden soñ, Almanlarğa qarşı uruşmalara qatıldı. Çatışuvlarnıñ birinde yaralandı. [[Leningrad]] hastanesinde tedaviylengen soñ, kene cebege qayttı. 

Şairimiz [[Ekinci Cian cenki]]nde [[ŞSCB]] içüñ bu kadar uruşmasına rağmen [[Qırımtatarlar]]nıñ oğrağanı fena aqıbetten qurtulamadı. O da halqınen sürgünlükke oğradı. 

Sürgünde [[Namangan Oblastı]]nıñ [[Hagulabad]] kasabasında bulunğan 57. mektepte kene özüniñ sevimli işini ocalıqı yapmağa devam etti. Talebelerge [[Rus tili]] ve [[Rus edebiyatı|edebiyatı]] dersi berdi. [[1952]]-[[1956]] seneleri öz bilgisini terenleştirüv maqsadıneñ [[Saratov Universiteti]]niñ filologiya fakultetinde oqudı. 

[[1966]] senesi [[Ğafur Ğulam]] adına edebiyat ve sañat neşriyatında Remzi Burnaşnıñ şairlerden [[Çerkez Ali]] ve [[Amet Metaayev]]nen birlikte , en yahşı eserleri saylanıp derc olunğan [[Mavi sailler]] şiirler cıyıntığı çıqtı. Ondan soñra oquyucılar edipniñ ''Yürek sırları'' (1970), ''Edep çoqrağı'' (1976), ''Mayıs sabası'' (1981) kibi şiirler cıyıntıqlarını oqumağa nail oldılar. 

Remzi Burnaş [[1982]] senesi, qızçığı altı yaşında ekende apansızdan vefat etti.

== Menbalar ==

* [[Enver Tohtarov]], [[Kalgay Mecmuası]], sañ 36 

[[Kategoriya:Şairler]]
