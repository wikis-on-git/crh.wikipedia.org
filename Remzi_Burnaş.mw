Remzi BURNAŞ 17 Haziran 1920' de Akmescit'in Tavdayır köyünde doğdu. Babası Kerim Burnaş köy mektebinde ocalıq yapa edi. Remzi' de ilk tahsilini köymektebinde aldı. Mektepke barmazdan evel evlerinde ana babasından, qartlarından eşitken efsaneler ve rivayetler an-da halq ağız yaratıcılığını ogrenmege aveslik doğurdı. 

O, köy mektebinden soñ, Aqmescitte 13. orta mektebte oqudı. O devirde şair İbraim Bahşiş, orta mettebniñ yanında edebiyat tögeregi teşkil etip, istidatlı yaşlarnı anda celp etip eğitime baş-lağan edi. Remzi şu tögerekniñ ilki iştirakçilerinden biri oldı. Birazdan soñ koydeşi Cafer Ğafar ve Ğafar Bulğanaqlınen yaqın munasebette bu-lundu. Olar Remzige yaratıcılıqnıñ sırlarını ogrettiler.Orta mektepni bitirgen soñ, Yalta'da ki ocalar teknik oqulına kirdi. Niayet, 1935 senesi “Yaş Leninciler” jurnalında ilki şiirleri basılıp çıqtılar. 1940 senesi “Qızıl Qırım” gazetasında yaş şairniñ “Viborg-sovet şeeri”, “Soldat yırı” kibi şiirleri derc olındı. 1941 senesinde Almanların Qırım'ı işğalinden soñ, Almanlara qarşı uruş-malara qatıldı. Çatışuvlarnıñ birinde yaralandı. Leningrad hastanesinde tedaviylengen soñ, kene cebege qayttı. 

Şairimiz 2. Cihan savaşında Sovetler içüñ bu kadar uruşmasına rağmen Qırım Tatarlarınıñ uğramış olğanı kötü aqıbetten qurtulamadı. O' da alqı ile bırliqte sürgüne oğradı. 

Sürgünde Namangan Oblastınıñ Hagulabad kasabasında bulunğan 57. mektepte kene özü-niñ sevimli işini ocalıqı yapmağa devam etti. Talebelerge Rus tili ve edebiyatı dersi berdi. 1952 56 seneleri öz bilgisini terenleştirüv maqsadıneñ Saratov unıversitetiniñ filologiya fakultetinde oqudı. 

1966 senesi Ğafur Ğulam adına edebiyat ve sañat neşriyatında Remzi Burnaşnıñ şairlerden Çerkez Ali ve Amet Metaayevnen birlikte , en yahşı eserleri saylanıp derc olunğan “Mavi sailler” şiirler cıyıntığı çıqtı. Ondan soñra oquyucılar edipniñ “Yürek sırları” (1970), “Edep çoq-rağı” (1976), “Mayıs sabası”(1981) kibi şiirler cıyıntıqlarını oqumağa nail oldılar. 

Edip, 1982 senesi, qızçığı altı yaşında ekende, apansızdan vefat etti.

*Kaynak: Kalgay Mecmuası/36- Enver Tohtarov’ dan alınğandır.


[[Kategoriya:Şairler]]
