'''Eşmırza Qart''' - belli [[Qırımtatar]] halq şairi (keday), çıñcısı.

Eşmırza Qart [[XIX asır]]da [[Qırım]]da ömür sürdi. Doğum ve ölüm tarihları tam belli degil. Qırım destanları, halq ikâyelerini yahşı bile edi. Eserlerinde Qırımdan [[Rusiye]] ordusına askerge alıp ketilgen yaşlarnı, [[qırımtatar icreti]]ni, halqqa yapılğan zulümni, mırzalarnıñ yapqan aqsızlıqlarnı, halqnıñ istek ve tüşüncelerini añlattı. 

Eşmırza Qartnıñ şiirlerinden bir misal aşağıda berile.

:Qırımnıñ başı köp degil,
:Olsa-olsa beş mırza. 
:Bütün Qırım adına 
:Olar eterler imza.
:Qırımnıñ başı müfti olsa,
:Üç сevapnen qayırdı.
:Oñmasın da bitmesin,
:Tiriley bizni ayırdı.
:Eskadron içün el qoyıp,
:Birer medal taqtıñız.
:Efendiler, azdıñız,
:Qırımnıñ сanın сaqtıñız.
:Ne aytmağa bilmiymen,
:Ulun, qızın alsınlar. 
:Padişa bergen medalni
:Qabirine salsınlar.
:Cennetten dam isteme,
:Ceennem içün azır ol. 
:Halqnıñ сanın сaqtıñız, 
:Cevabına azır ol.
:Camige barsa yalannen,
:Şu yalannen qaytaсaq.
:Öle qoysa bu hınzır, 
:Qabrinde ne aytaсaq?
:Horladıñız siz bizni,
:Onmay-osmiy qalıñız.
:Şu medalnin üstüne 
:Şapke de tilep alıñız.
:Şapkeni kiysen başıña
:Muradıña сetersiñ. 
:Halqnıñ aqqın aşadın,
:Qana, nasıl odersiñ?
:Eşmırza dep añsañız,
:Qardaşım dep sayarman.
:Bu yırlarnı diñleñiz,
:Gubernağa сayarman.
:Bu Qırımnıñ babası
:Men bellesem, beş mırza.
:Bu yırlarnı çıqarğan,
:Oysullı soqur Eşmırza.

[[Kategoriya:Şairler]]
