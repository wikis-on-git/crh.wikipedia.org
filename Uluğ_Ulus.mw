{{Tarihiy memleket
|Qırımtatar adı  = Altın Ordu
|Original adı = اولوغ اولوس<br><small>(Uluğ Ulus)</small>
|Seneler   = [[1237]] – [[1502]]
|Harita = Golden Horde 1389.svg
|Harita tasviri = [[1389|1389]] senesindeki Altın Ordu
|Paytaht = [[Saray şeeri|Saray]] 
|Til = [[Çağatay tili]]
|Devlet qurumı = [[Mоnarhiya]]
|title_leader = [[Altın Ordu hanları|Hanlar]]
|leader1      = [[Batu]]
|year_leader1 = ilk: [[1240|1240]]—[[1255|1255]]
|leader2      = [[Ahmed]]
|year_leader2 = soñki: [[1465|1465]]—[[1481|1481]]
}}
'''Altın Ordu''' (Cuçi Ulusı, Ulu Ulus) – XIII–XVI asırlarında yaşağan Şarqiy [[Avropa]] ve Ğarbiy [[Asiya]]daki bir devlet.

== Altın Ordu tarihı ==

[[1236]]—[[1240]] yıllarında [[Avropa]]nıñ cenüp-şarqiy topraqları [[Batu han]] komandanlığındaki moğol оrduları tarafından fetih etilerek Altın Ordu devleti quruldı. [[Horezm]], [[İtil Bulğar devleti]], Şimaliy [[Kavkaz]], [[Qırım]] kibi eski etnomedeniy ülkeler de bu devletniñ içine dail olundı. Bundan sebeptir ki, Altın Ordu devletiniñ 200 yıllıq akimiyetiniñ ([[1243]] - [[XV asır]]nıñ birinci yarısı) neticesinde Sibirniñ ğarbından [[Özü özeni]]ne qadar uzanğan keniş topraqlarda aynı iqtisadiy qurulışı, mentalitet, medeniyet ve dinge saip olğan bir millet oluşamadı. XV asırnıñ birinci yarısında Altın Ordunıñ tam olaraq dağılmasından soñra yerine [[Qırım Hanlığı|Qırım]], [[Qazan Hanlığı|Qazan]], [[Hacı Tarhan Hanlığı|Hacı Tarhan]], [[Sibir Hanlığı|Sibir]] ve [[Ulu Ordu]] kibi mustaqil hanlıqlar ortağa çıqtı. Ulu Ordu hanları özlerini Altın Ordu mirasçılarından sanaraq XV asırnıñ ekinci yarısı devamında Cuçi Ulusınıñ bütünligini yañıdan qurulması üzere askeriy ve diplomatik kirişimlerde bulunsalar da yañı mustaqilliklerini qazanğan devletlerniñ ket kete artqan direnişleri ile qarşılaşmaqta edi. Bu devirde [[Moskva]] knâzlığında ayrımcılıq kirişimleri küçlendi.

Qırım ile Ulu Ordu arasında askeriy zıddiyet deñişken neticeler ile kelişmekte edi. [[1474 senesi]] Moskva knâzı [[III İvan]] ile Qırım hanı [[I Meñli Geray]] arasında ittifaq antlaşması imzalandı.

Qırım ve Rus ordularınıñ ortaqlaşa askeriy areketleri neticesinde Rus knâzlığı Ulu Ordunıñ vassallığından qurtuldı. [[1502 senesi]] Qırım Hanlığı Ulu Ordunıñ barlığına soñ berdi. Rus tarihında bu vaqia qısqaca şöyle bir ifade körgendir: “Aynı yıl, iyün ayında Qırım hanı Meñli Geray, Ulu Ordu hanı [[Şeyh-Ahmed han]]ı yenerek Ordusını aldı”. Bu ğalebeler sayesinde Qırım Hanlığı [[Özü]] ile [[İdil]] özenleri arasında topraqlarnı öz kontroli astına aldı. Şunı da belletmek kerek ki, Qırım Hanlığı göñülli olaraq [[Osmanlı Devleti]]niñ imayesi  astına kirdi ve Osmanlı sultanlarınıñ destegini qazanaraq
milletlerara siyasette öz pozitsiyasını pekitken oldı. 

[[1480 senesi]] [[I Meñli Geray]] Qazan ükümdarları Halil (1462-1467) ve İbrahim (1467-1479) hanlardan tul qalğan Nur Sultan hatunğa evlendi. Bu evlenmeden em Qırım em de Qazan veliahtı [[I Sahib Geray|Sahib Geray]] (1481-1551) doğdı. Böylece Qırım hanı eki hanlıqta ükümranlıqlarını sürdürgen hanedanlarnı birleştirerek merkezi Qırımda olmaq üzere yañı bir devlet qurmaq kirişiminde bulundı. Ortaq duşmanları (Ulu Ordu) bozğunğa oğratılğandan soñ müteffiq olğan Qırım ve Moskva arasındaki munasebetler yavaş-yavaş kerginleşmege başladı. Moskva knâzları [[III İvan]] (1462-1505) ve [[III Vasiliy]], Qırım hanlarınıñ birleştirme siyasetine farqlı olaraq tahtta bulunğan Moskova yanlısı ükümdarlarnı destekleyerek ücüm siyasetini alıp bara ediler. Bunıñ üzerine I Meñli Geraynıñ büyük oğlu [[I Mehmed Geray]] (1515-1523) kence qardaşı Sahib Geraynı Qazan tahtına (1521-1524) yerleştirerek Qırım ve Qazan ordularını birleştirip [[1521 senesi]] tarih edebiyatında belli olğan Moskva seferi yaptı.

[[1524 senesi]] Qazan Hanlığı daa evel Qırım Hanlığı yapqanı kibi [[Osmanlı Devleti]]niñ imayesini tanıdı. O devir Osmanlı Devletiniñ kelişken ve qudret saibi olğan [[Qanuniy Suleyman]] sultan devri edi. Bundan soñ Qazan Hanlığınıñ topraqlarına birde bir yabancı ordunıñ mudahalesi Osmanlı Devletine qarşı yapılğan duşmanca bir amel olaraq sayılır edi. Osmanlı sultan, Qazan tahtına [[I Sahib Geray|Sahib Geray]]nıñ yegeni [[Safa Geray]]nı ketirdi (1524-1531; 1533-1546; 1546-1549). Safa Geray tanınğan Qazan han qızı Süyüm Bike ile evli edi. 

Amma, Rus knâzları [[III Vasiliy]] ve [[IV İvan]] (Qorqunçlı) (1533-1584) Qırım ile Qazanda mevcut olğan deñişik gruppalar arasındaki taht qavğalarını öz askeriy ve siyasiy maqsatlarında qullana bildiler. Ve çoq sayıda cenk neticesinde, evelâ Süyüm Bike esir alındı, soñra da [[1552 senesi]] Qazan Hanlığınıñ, [[1556 senesi]] ise Hacı Tarhan Hanlığınıñ tar-mar etilüvinen Tatar devletçiliginiñ soñu başlağan edi.

== Altın Ordu hanları ==
* [[Cuçi]] ([[1225|1225]]—[[1227|1227]])
* [[Batu]], Cuçiniñ оğlu ([[1227|1227]]—[[1255|1255]])
* [[Sartaq]], Batunıñ оğlu ([[1255|1255]]—[[1256|1256]])
* [[Ulağçı]], Batunıñ оğlu ([[1256|1256]]—[[1257|1257]])
* [[Berke]], Cuçiniñ оğlu ([[1257|1257]]—[[1266|1266]])
* [[Nоğay]] (han degil, bekleribek) ([[1261|1261]]—[[1299|1299]])
* [[Meñgu Timur]], ([[1269|1269]]—[[1282|82]])
* [[Tuda Meñgu]] ([[1282|1282]]—[[1287|87]])
* [[Tula Buğa]] ([[1287|1287]]—[[1291|91]])
* [[Tоqta]] ([[1291|1291]]—[[1312|1312]])
* [[Özbek]] ([[1312|1312]]—[[1342|42]]);
* [[Tinibek]] ([[1342|1342]])
* [[Canibek]] ([[1342|1342]]—[[1357|57]])
* [[Birdibek]] ([[1357|1357]]—[[1359|1359]])
* [[Qulpa]] ([[1359|1359]])
* [[Navruzbek]] ([[1359|1359]]—[[1361|1361]])
* [[Qıldıbek]] ([[1360|1360]]—[[1362|1362]])
* [[Hızr (Altın Ordu hanı)|Hızr]] ([[1360|1360]]—[[1361|1361]])
* [[Murad]] ([[1360|1360]]—[[1363|1363]])
* [[Ordu Melik]] ([[1361|1361]])
* [[Timur Hоca]] ([[1361|1361]])
* [[Aziz Şeyh]] ([[1364|1364]]—[[1367|1367]])
* [[Urus]] ([[1374|1374]]—[[1375|1375]])
* [[Alibek]] ([[1374|1374]]—[[1375|1375]])
* [[Qağanbek]] ([[1375|1375]])
* [[Arabşah]] ([[1377|1377]]—[[1378|1378]])
* [[Mamay]] (han degil, bekleribek) ([[1361|1361]]—[[1380|1380]])
** [[Abdulla (Altın Ordu hanı)|Abdulla]] ([[1361|1361]]—[[1370|1370]])
** [[Bulaq]] ([[1370|1370]]—[[1377|1377]])
** [[Tulaq]] ([[1377|1377]]—[[1380|1380]])
* [[Tоqtamış]] ([[1375|1375]]—[[1378|1378]]), ([[1380|1380]]—[[1395|1395]])
* [[Edige]] (bekleribek) ([[1376|1376]]—[[1389|1389]]), ([[1391|1391]]—[[1409|1409]])
* [[Timur Qutluğ]] ([[1395|1395]]—[[1399|1399]])
* [[Şadibek]] ([[1399|1399]]—[[1407|1407]])
* [[Pulaq]] ([[1409|1409]]—[[1411|1411]])
* [[Timur (Altın Ordu hanı)|Timur]] ([[1411|1411]]—[[1412|1412]])
* [[Celâleddin]] ([[1412|1412]]—[[1413|1413]])
* [[Kerim Berdi]] ([[1413|1413]]—[[1414|1414]])
* [[Cebbar Girey Berdi]] ([[1414|1414]]—[[1418|1418]])
* [[Qadır Berdi]] ([[1418|1418]]—[[1421|1421]])
* [[Ulu Muhammed]] ([[1419|1419]]—[[1420|1420]]), ([[1421|1421]]—[[1423|1423]]), ([[1426|1426]]—[[1437|1437]])
* [[Devlet Berdi]] ([[1420|1420]]—[[1421|1421]])
* [[Ğıyaseddin]] ([[1423]]—[[1426]])
* [[Küçük Muhammed]] ([[1428]]—[[1459]])
* [[Mahmud (Altın Ordu hanı)|Mahmud]] ([[1459]]—[[1465]])
* [[Ahmed (Altın Ordu hanı)|Ahmed]] ([[1465]]—[[1481]])
* [[Murtaza (Altın Ordu hanı)|Murtaza]] ([[1481]]—[[1485]]), ([[1487|1487]]—[[1491|1491]])
* [[Seyid Ahmed (Altın Ordu hanı)|Seyid Ahmed]] ([[1485]]—[[1487]])
* [[Şeyh Ahmed (Altın Ordu hanı)|Şeyh Ahmed]] ([[1491]]—[[1502]])
* [[Hacı Muhammed (Altın Ordu hanı)|Hacı Muhammed]] ([[1514]]—[[1516]])


== Daa baqıñız ==
[[Qırım-Rus Cenki (1571 - 1572)]]

[[Kategoriya:Tarih]]

[[bg:Златна орда]]
[[bs:Zlatna horda]]
[[cv:Ылтăн Урта]]
[[de:Goldene Horde]]
[[el:Χρυσή Ορδή]]
[[en:Golden Horde]]
[[eo:Ora Hordo]]
[[es:Horda de Oro]]
[[fi:Kultainen orda]]
[[fr:Horde d'Or]]
[[ga:An Mathshlua Órga]]
[[he:אורדת הזהב]]
[[hu:Arany Horda]]
[[it:Khanato dell'Orda d'Oro]]
[[ja:ジョチ・ウルス]]
[[ko:킵차크 한국]]
[[lt:Aukso orda]]
[[mn:Алтан Ордны улс]]
[[nl:Gouden Horde]]
[[no:Den gylne horde]]
[[pl:Złota Orda]]
[[pt:Canado da Horda Dourada]]
[[ro:Hoarda de Aur]]
[[ru:Золотая Орда]]
[[sl:Zlata horda]]
[[sr:Златна хорда]]
[[sv:Gyllene horden]]
[[tr:Altın Orda Devleti]]
[[tt:Altın Urda]]
[[uk:Золота Орда]]
[[vi:Kim Trướng hãn quốc]]
[[zh:金帳汗國]]
