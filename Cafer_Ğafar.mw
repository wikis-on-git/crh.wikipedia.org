'''Cafer Abdul oğlu Ğafar''' ([[1898]]-[[1938]]) - belli [[qırımtatar]] şair ve yazıcısı. Edebiy taqma adları Abuçuburcı, Derviş.

Cafer Ğafar, 1898 senesinde [[Aqmescit]] cıvarında [[Tav Dayır]] köyünde doğdı. İlk mektepten soñ Tav Dayır medresesinde oqudı. Medreseni bitirgen soñ 1920 senesine qadar köylerde muallimlik yasadı.

Edebiyatqa 1921 senesinde yazğanı “Duyğularım” adlı şiirinen kirdi. Bu vaqıtlarda bir taqım mecmualarda çalıştı. Daa soñra Yañı Dünya gazetasına müellif olıp tayin oldı. Ahalin tilini aruv etip menimsegen Cafer Ğafar  “İnqilâbiy Şiirler” (1933), “Ömürden Örnekler” (1927), “İkâyeler ve Şairler” (1933) kitaplarını neşir etti. 1934 senesinde Qırım Yazıcılar Cemiyetine aza olıp saylandı. Lâkin bir qaç ay soñ vazifeden alındı. 
Onıñ eñ müim ikâyelerinden olğan “Yolculıqta” ve müelliflik yapqan vaqıtta neşregeni Edebiyat Derslerinen namlanğan soñra taqip ve tenqit etilmege başlandı. Kitaplarnıñ toplatılması istendi. Eñ soñunda burjua milliyetçisi ilân etilip, 1938 senesinde zulumdan qurtulamağan Cafer Ğafarnıñ mezarı bile belli degil.

{{DEFAULTSORT:Ğafar, Cafer}}
[[Kategoriya:Şairler]]
[[Kategoriya:Yazıcılar]]
[[Kategoriya:1898 senesinde doğğanlar]]
[[Kategoriya:1938 senesinde ölgenler]]

[[uk:Гафар Джафер]]
