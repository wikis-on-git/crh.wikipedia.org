'''Noman İbraim оğlu Çelebicihan''' ({{Lang-crh-ar|نومان ابراهيم اوغلى چلبى جهان}}) (1885 - 1918) - şeit ketken [[Qırımtatar]] milliy qaramanıdır.  Qırım musulmanlarınıñ [[müfti]]si, siyasetçi, şair, [[I Qurultay|I Qırımtatar Milliy Qurultayı]] prezidiumınıñ azası, [[Qırım Halq Cumhuriyetiniñ]] ükümet reisi.

[[Image:Noman_Chelebicihan.jpg |thumb|200px|Noman Çelebicihan]]

Noman Çelebicihan 1885 senesi [[Or uyezdi]]niñ [[Büyük Sunaq]] köyünde doğdı. Yerli mektepte, soñra [[Kezlev]] medresesinde tasil aldı. 1908-1916 seneleri [[İstambul]] ve [[Sankt-Peterburg]] universitetlerinde oqudı. Uquq ve tibb fenlerini mükemmel ögrendi. 1908 senesi Cafer Seydamet ve başqa qırımtatar gençleri ile türk inqilâbında iştirak etti. Aynı zamanda "Qırım Talebe Cemiyeti"ni teşkil etti. Qırımtatar halqınıñ çar ükümetiniñ zulumundan qurtulması içün çalıştı. 

1917 senesi mart ayında Qırım müftisi ve soñra Qırım Musulman İcra Komitetiniñ reisi olaraq saylandı. Ükümet başında eken, qırımtatar milletiniñ turumını büs-bütün deñiştirmek ve milliy medeniyetni östürmek içün büyük ğayret ve sebat kösterdi. 

1918 senesi fevral 23 künü bolşevikler tarafından kiyikçesine qatil etildi. 

Noman Çelebicihan öz şiirlerini gençlik çağında yazmağa başladı. Büyük istidat ile yazılğan lirikası felsefiy mizacı ile ayırılıp tura. Bir sıra eserlerinde derin vatanperverlik duyğuları açıq körüne. “[[Ant Etkenmen]]!” şiiriniñ metni şimdi qırımtatar halqınıñ gimnidir. 

“Çoban qızı” (1912), “Bastırıq” (1913), “Tatarlar Yurtu” (1914), “Yolcu Ğarip” (1916), “Sarı Lâle” (1917) kibi şiirlerinde ince lirika ile yüksek milliy nafos ve azadelik nağmeleri terennüm etile. 

Noman Çelebicihannıñ 1913 senesi yazğan “Qarılğaçlar Duası” ikâyesi aqqında [[Cafer Seydamet Qırımer|Cafer Seydamet]] böyle dedi: “Bu ikâye Qırım türkleri edebiyatınıñ ölmez bir parçası olaraq daima quvetini muafaza etecektir!”

{{DEFAULTSORT:Çelebicihan, Noman}}
[[Kategoriya:Siyasetçiler]]
[[Kategoriya:1885 senesinde doğğanlar]]
[[Kategoriya:1918 senesinde ölgenler]]

[[en:Noman Çelebicihan]]
[[ja:ノーマン・チェレビジハン]]
[[ru:Челебиджихан, Номан]]
[[tr:Noman Çelebicihan]]
[[uk:Челебіджіхан Номан]]
