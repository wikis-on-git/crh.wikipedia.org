'''İlminskiy, Nikolay İvanoviç''' ([[1822]]-[[1891]]) - türkşınas ve missioner. 

Qazan Ruhaniy  Akademiyasında oqudu ve muallimlik yasadı. 1861-de mında Türk-Tatar kürsüsü profesörü ,1871de Peterburg İlmiy Akademiyasınıñ muhbir azası oldı. Tatarca ve Arapça bile edi. 

İlminskiy, Rusiyenin, Rus olmağan halqlarğa tatbik etgen zorneñ hristianlaştırma yerine, yanı usuller içün oğraş berdi. Rusiye İmperatorlığındaki türkiy halqlarnıñ yazıları içün kiril elifbesini uydurmaq ve müsülman balaları içün rus tilini ve hristian dinini ögretken ocalar seminariyalarını açmaq işlerinin başlangıcında bulunğan zatlardan birevi edi.

İsmail Gasprinskiynin tilde birlik çalışmalarına qarşı keldi. Türkiy tiller aqqında deren tatkiqatlar yaptı. Er şiveni ayrı bir til yapmaq içün oğraş berdi. Episine kiril elifbasıyneñ ayrı-ayrı yazı tili, imla, edebiy til ketirmege çalıştı. Er bir turkiy bölge içün özinin şive ususiyetlerine köre kiril arifleriynen kitaplar neşir etilmesine  iştiraq etti. Bununla, turkiy halqlar arasındaki birlik çalışmalarına mani olacağın, er bir halqnın bir digeri ile ancaq rus tilinde münasebet qurabilecegin tüşündü. Bu tüşüncesinde de  fazlasıynen muaffaq oldı.
