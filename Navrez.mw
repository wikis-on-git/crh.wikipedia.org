'''Navrez''' – şarq halqlarında Yañı yıl bayramı. ''Navrez'' sözü eki [[Fars tili|farsiy]] sözden ibaret: nav (نو - ''nоw'') – yañı, rez (روز - ''ruz'') – kün. Navrez bayramı kün ve gece teñ oğlan mart ayınıñ 21-inci kününe kele. Navrezde yañı yıl başlay ve baar kele. Köylerde topraq işleri başlay. Qırımtatarlarda Navrez bayramını qadimiy devirlerde şereflep başlağanlar. 

Bayram arfesinde qadınlar evlerini, azbarlarını cıyıştıra, yaraştıralar, çeşit qavaltılar, köbete, burmalar pişireler.

Bayram künü qartlar ve esli-başlı adamlar sabadan namazğa baralar, yañı yıl hayırlı ve bereketli olsun dep dualar oquylar. Soñra evlerde bayram sofraları donatıla.

Balalar toplaşıp ev evden yüreler, Navrez yırını yırlap, ev saiplerini hayırlaylar. Olar balalarnı tatlı yemeklernen sıylaylar. 
 
== Navrez aqqında halq yırlar ==

:::'''NAVREZ'''

:Keldi baar nur saçıp, 
:Navrez qoquy mor açıp, 
:Yeşerdi çöller, dağlar, 
:Ezan navrezim mubarek.

<br>

:Navrez keldi körüñiz, 
:Navrez aqqın beriñiz, 
:Cennet olsun yeriñiz, 
:Ezan navrezim mubarek. 

<br>

:Keldi baar turuñız, 
:Bu navrezge baqıñız, 
:Köterilsin başıñız, 
:Ezan navrezim mubarek.

<br>

:Evniñ artı bağça, 
:Aqtar-tontar boğça, 
:Balalarğa beş (yımırta) aqça, 
:Ezan navrezim mubarek. 

<br>

:Çıqtı çölge batır Alim, 
:Zilfi qara düldüli, 
:Ol Tañrınıñ arslanı, 
:Ezan navrezim mubarek.

[[Category:Milliy bayramlar]]

[[ar:نوروز]]
[[de:Nouruz]]
[[en:Norouz]]
[[eo:Novruz]]
[[es:Noruz]]
[[fa:نوروز]]
[[fr:Norouz]]
[[he:נורוז]]
[[id:Norouz]]
[[ja:ノウルーズ]]
[[ku:Newroz]]
[[nl:Noroez]]
[[no:Norouz]]
[[ru:Навруз]]
[[sl:Nauruz]]
[[sv:Naw-Rúz]]
[[tg:Навруз]]
[[tr:Nevruz Bayramı]]

== Menbalar ==
[http://www.qirim.net/ QIRIM.net]

[[Category:Milliy bayramlar]]

[[ar:نوروز]]
[[de:Nouruz]]
[[en:Norouz]]
[[eo:Novruz]]
[[es:Noruz]]
[[fa:نوروز]]
[[fr:Norouz]]
[[he:נורוז]]
[[id:Norouz]]
[[ja:ノウルーズ]]
[[ku:Newroz]]
[[nl:Noroez]]
[[no:Norouz]]
[[ru:Навруз]]
[[sl:Nauruz]]
[[sv:Naw-Rúz]]
[[tg:Навруз]]
[[tr:Nevruz Bayramı]]
