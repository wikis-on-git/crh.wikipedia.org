'''Alime Abdennanova''' (1924 - 1944) - [[II Cian cenki]] qaramanı, belli razvedkacı, gizli teşkilât yolbaşçısı, qırımtatar halqınıñ fedakâr qızıdır.

Alime Abdennanova 1924 senesi [[Kerç]] şeerinde işçi qorantasında doğdı, [[Qamış Burunda]] Maksim Gorkiy adına orta mektepte oqudı. Mektepni bitirgen yılı cenk başlandı. Nemse natsistlerine qarşı gizli küreş alıp baruv içün Krasnodar ülkesinde razvedkacılar mektebinde mahsus azırlıq keçti.

1943 senesi Alime Abdennanova, Qırımğa yollanıldı. [[Cermay Qaşıq]] köyünde işançlı adamlardan gizli teşkilât tizdi. Olar Kerç yarımadasında nemse askerleriniñ areketleri aqqında zarur malümatlarnı devamlı vaqıt cebe komandanlığına yollap turdılar.

1944 senesi Alime ve onıñ cenkâver dostları gestaponıñ qoluna tüştiler ve elâk oldılar. Alime Abdennanova 1944 senesi aprel 5 künü Aqmescit civarında vahşiycesine öldürildi.

== Menbalar ==
[http://www.qirim.net/ QIRIM.net]

{{DEFAULTSORT:Abdennanova, Alime}}
[[Kategoriya:II Cian cenki qaramanları]]
[[Kategoriya:1924 senesinde doğğanlar]]
[[Kategoriya:1944 senesinde ölgenler]]
