'''Mehmet Niyazi''' ([[1878]]-[[1931]]) – [[Dobruca]]lı belli qırımtatar tamırlı şair ve yazıcı.

Mehmet Niyazi, 1878 senesinde, [[Romaniya]]da [[Dobruca]]nıñ Aşçılar köyünde doğdı. İlk mektep ve rüşdiyede oqudı.

1898 senesinde [[Qırım]]ğa ketip muallimlik yasadı, 1899 senesinde [[İstanbul]]daki Darü'l-Muallimde oqudı. 1900-da Qırımğa muallimlimlik yapmaq içün kene keri qayttı lâkin, çar gizli hızmeti olğan "ohranka" tarafından sıñır tışı etildi.

Mehmet Niyazi, 1904 senesinde Dobrucanıñ tanınğan adamlarından Abdülhakim Efendiniñ qızı Safiye hanım ile evlenip Dobrucadaki ocalıq işine devam etti.

1910-1912 arasında "Dobruca Sadası" ve "Teşviq" gazetlerinde yazıcı olıp çalıştı. 1914-de [[Mecidiye]] şeerine yerleşip, musulman mekteplerinde [[Türk tili]] ve edebiyatı dersleri berdi.

1917-de Qırımtatar Milliy Qurultayınıñ davetinen [[Aqmescit]]ke kelip, "Haq Ses" gazetinde çalıştı ve daa soñ qısqa bir vaqıt içün [[Bağçasaray]]daki [[Zıncırlı Medrese]]niñ müderrisligini yasadı.
1920-de, Qırımtatar Milliy Qurultayı darqatılğan soñ, Romaniyağa keri qaytıp kene ocalıqnen oğraştı.

Mehmet Niyaziniñ, 1911-de İstanbulda "İtfahat" (Bağışlamalar) ve 1913-de Pazarcıqta "Sağ İş" isimli şiir kitapları neşir etildi. Bulardan başqa  şairniñ pek çoq eseri "Yaş Tatar Yazılar" (İstanbul, 1913), "Kök Kitap" (İstanbul, 1919), "Qırım Şiirleri" (Köstence, 1935) mecmualarda basıldı.
Şiirlerinde, Romaniyadaki Qırımtatarlarnıñ ata vatanlarına olğan sevgilerinden başqa, milliy tüşünce ve üriyet mevzularını tilge ketirdi.
Mehmet Niyazi, 1931 noyabr 29-da vefat etti ve Mecidiye köyünde kömüldi.

== Menbalar ==
*[http://ekitap.kulturturizm.gov.tr/dosyagoster.aspx?DIL=1&BELGEANAH=111199&DOSYAISIM=mehmetniyazi.pdf  Mehmet Niyazi]

{{DEFAULTSORT:Niyazi, Mehmet}}
[[Kategoriya:Şairler]]
[[Kategoriya:1878 senesinde doğğanlar]]
[[Kategoriya:1931 senesinde ölgenler]]
