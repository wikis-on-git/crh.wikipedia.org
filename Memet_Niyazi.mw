'''Mehmet Niyazi'''([[1878]]-[[1931]]) – Dobrucalı belli qırımtatar tamırlı şair ve yazıcı

'''Mehmet Niyazi''', 1878 senesinde, Romaniyada Dobrucanıñ Aşçılar köyünde doğdı. İlk mektep ve rüşdiyede oqudu.
1898 senesinde Qırımğa ketip muallimlik yasadı, 1899 senesinde İstanbuldaki Dârü'l-Muallimde oqudu.1900-da Qırımğa muallimlimlik yapmaq içün kene geri qayttı lakin, Çar Gizli Servisi olğan "Ohranqa" tarafından sınır tışı etildi.
Mehmet Niyazi, 1904 senesinde Dobrucanıñ tanınğan adamlarıdan Abdülhakim Efendiniñ qızı Safiye Hanım ile evlenip Dobrucadaki ocalıq işine devam etti.
1910-1912 arasında "Dobruca Sadası" ve "Teşvik" gazetlerinde yazıcı olup çalıştı. 1914-de Mecidiye şeerine yerleşip, müsülman mekteplerinde Türk tili ve edebiyatı dersleri berdi.
1917-de Qırım Tatar Milliy Meclisinin davetinen Aqmescitge kelip, "Haq Ses" gazetinde çalıştı
 ve daa soñ kısqa bir vaqıt içün Bağçasaraydaki "Zincirli Medrese"nin müderrisligin yasadı.
1920-de, Qırım Tatar Milliy Meclisi darqatılğan soñ, Romaniyağa geri qaytıp kene ocalıqnan oğraştı.
Mehmet Niyaziniñ, 1911-de İstanbulda "İtfahat" (Bağışlamalar) ve 1913-de Pazarcıqta "Sağ İş" isimli şiir kitapları neşir etildi. Bulardan başqa  şairniñ pek çoq eseri "Yaş Tatar Yazılar" (İstanbul, 1913), "Kök Kitap" (İstanbul, 1919), "Qmm Şiirleri" (Köstence, 1935) mecmualarda basıldı.
Şiirlerinde, Romaniyadaki Qırım Tatarlarınıñ ata vatanlarına olğan sevgilerinden başqa, milliy tüşünce ve ürriyet mevzuların tilge ketirdi.
Mehmet Niyazi, 29 Noyabr 1931-de vefat etti ve Mecidiye köyünde kömüldü.

== Menbalar ==
*[http://ekitap.kulturturizm.gov.tr/dosyagoster.aspx?DIL=1&BELGEANAH=111199&DOSYAISIM=mehmetniyazi.pdf  Mehmet Niyazi]

{{DEFAULTSORT:Niyazi, Mehmet}}
[[Kategoriya:Şairler]]
[[Kategoriya:1878 senesinde doğğanlar]]
[[Kategoriya:1931 senesinde ölgenler]]
