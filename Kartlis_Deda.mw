[[Resim:Kartlis Deda statue.jpg|thumb||200px|right|Kartlis Deda]]
'''Kartlis Deda''' ([[gürci tili|gürcice]] ქართლის დედა - “Gürcistannıñ Anası”) - [[Gürcistan]]nıñ paytahtı [[Tiflis]]te, şeerniñ timsali olğan monumental eykelniñ adıdır. 

Tiflisniñ qurulışınıñ 1500 yıldönüminde, [[1958]] senesi [[Sololaki töpesi]]ne tikildi. [[Gürci]] eykeltraş [[Elguca Amaşukeli]]niñ yapqan [[alümin]] eykeli, yigirmi metr yüksekliginde, gürci milliy urbası içinde bir qadın figurasıdır. Gürci milliy tabiat çezgileriniñ eñ yahşı temsil etkeni qabul etilgen eykelniñ bir elinde, dost olaraq kelgenlerge [[şarap]] sunmaq içün büyük bir kâse, diger elinde, duşman olaraq kelgenlerge qarşı qullanmaq üzere bir [[qılıç]] buluna.
