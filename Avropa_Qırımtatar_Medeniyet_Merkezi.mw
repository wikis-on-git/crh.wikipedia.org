'''Avropa Qırımtatar Medeniyet Merkezi'''

[[Almaniya]]nıñ Giessen şeerinde 1993 senesi qurulğan cemiyet. Reisligini [[Rafet Karanlık]] yapa. Cemiyet [[Qırımtatar Milliy Meclisi]]niñ tanıtılmasınen beraber yolbaşçımız [[Mustafa Abdülcemil Qırımoğlu]]nıñ Avropadaki ziyaretleriniñ ve Qırım içün [[Qurban Bayram]]larında, qurbanlarnıñ öz vatanımız Qırımda kesilmesiniñ teşkil etilmesine vesile oldı.

[[2000]] senesi fevral ayında merkez Almaniyanıñ Essen şeerinde olğan [[Türkiye Araştırmalar Merkezi]] ile [[Berlin]]niñ 'think tank' teşkilâtı [[Deutsche Gesellschaft für Auswärtige Politik]]'de "Bir armoni modeli olarak Qırım" isimli workshopu teşkil etti. Almaniy Tış İşler Nazirligine yaqın olğan bu teşkilâtnıñ ev saibi olğanı workshopun baş musafiri olaraq Qırımtatar Milliy Meclisi Reisi Mustafa Abdülcemil Qırımoğlu, qonuşmacılar [[Aleksandr Pramenenko]] - Berlindeki Ukraina Sefiri, [[Aleksander Rar]] - Rusiye lideri Putinniñ Avropa Müşaviri, [[Ahmet Özay]] - Qırımtatar Milliy Meclisi Reisiniñ Avropa Müşaviri, [[Nadir Bekir]] Qırımtatar Milliy Meclisi Reisiniñ tış işleri Müşaviri qoşuldılar.

Aynı sene teşkilât [[Avropa Şurası]] - Strasburg, [[NATO]] - Brüksel ve Felemenk Parlamentinde - Lahey bir dizi faaliyet yaptı.

Bunıñ yanında teşkilât sürgünlikte [[1980]] senesi [[aprel 22]] künü 69   yaşında vefat eden Doktor [[Mustafa Edige Qırımal]]nıñ mezarını 2007 senesi mayıs 18 künü, Münhenden avuştırıp, İstanbul üzerinden Bağçasarayğa ketirdi. Böylece, Qırımal Münhende sügünlikte vefatından tam 27 sene soñra öz vatanında [[İsmail Gasprinskiy]] mezarınıñ qatına kömüldi.

[http://tudub.tripod.com/id40.html]Crimean Tatar NGO
[http://www.vatankirim.net/yazi.asp?YaziNo=50]Kırım Tatar Sivil Toplum Kuruluşları
[http://groups.yahoo.com/group/kirim/message/5246]Kırım Pravda Gazetesine Tepki

[[Kategoriya:Qırım]]

[[tr:Avrupa Kırım Tatar Kültür Merkezi]]
