'''Uriye Edemova''' ([[1938]] s. d.) - belli qırımtatar yazıcısı

Uriye Edemova 1938 senesinde [[Baydar uva]]da dünyağa keldi. Babası ve ağası cenkte ekende, anası Alime ve dört qardaşınen beraber 1944 [[Qırımtatar sürgünligi|sürgünliginde]] [[Sırdarya vilâyeti]]ne yiberildiler. Ağası cenkte öldi, babası cenkten soñ 1947-de olarnı qıdırıp taptı.

Uriye Edemova daa örgencilik yaşlarında ana tiline ve edebiyatqa aveslenip qısqa ikâyeler, maqaleler yazmağa başladı. 1963-de [[Lenin Bayrağı]] gazetasında onıñ [[Qırmızı Gül]] adlı ilk ikâyesi neşir etildi. 1965 senesinden son Lenin Bayrağı gazetasında çalışmağa başladı.

Uriye Edemova, “Ömürlik yanımdasıñ”, “Baş yazısı”, “Nişan yüzügi”, “Saniye”, “Başımnıñ ucundasın”, “Anam”, “Yürek ateşi”, “Aydın gecede” eserlerinen qırımtatar halqınıñ yüreginde sayğı, itibar, aqiqiy sevgi qazana bildi. O, qırımtatar yazıcı ve şairleriniñ kitaplarını neşir etme işinde de müim çalışmalar yaptı. [[Taşkent]]teki [[Ğafur Ğulam neşiriyatı]]nda Qırımtatar edebiyatı bölüginde çalıştı ve qırımtatar tilinde yazılğan kitaplarnı neşirge azırladı. 

Şimdiki vaqıtta, Uriye hanım, [[Tavriya devlet neşriyatı]] Qırımtatar edebiyatı bölüginiñ müdiridir ve belli qırımtatar şairlerinden [[Bilâl Mambet]]niñ omür arqadaşıdır.

== Menbalar== 
* Zera Bekirova, [[Kalgay mecmuası]]
* [http://ekitap.kulturturizm.gov.tr/Tempdosyalar/111199__huriyeedemova.pdf Türkiye Cumhuriyeti Kültür Bakanlığı]

== Bağlantılar ==
* [http://ekitap.kulturturizm.gov.tr/Tempdosyalar/111199__huriyeedemova.pdf   Ğayıp Askernin Anası] 

{{DEFAULTSORT:Edemova, Uriye}}
[[Kategoriya:Yazıcılar]]
[[Kategoriya:1938 senesinde doğğanlar]]
