'''Uriye Edemova''',  ([[1938]] - [[-]] ) , belli qırımtatar yazıcısı

Uriye Edemova 1938 senesinde [[Baydarava]] vadisinde dünyağa keldi. Babası ve ağası cenkte ekende, anası Alime ve dört qardaşınan beraber 1944 sürgünliginde Sırdarya vilayetine yiberildiler. Ağası cenkte öldü, babası cenkten soñ 1947-de olarnı qıdırıp taptı.
Uriye Edemova daa örgencilik yaşlarında ana tiline ve edebiyatğa eveslenip qısqa ikayeler, maqaleler yazmağa başladı. 1963-de [[Lenin Bayrağı]] gazetasında oñın [[Qırmızı Gül]] adlı ilk ikayesi neşir etildi. 1965 senesinden son Lenin Bayrağı gazetasında çalışmağa başladı.

Uriye Edemova, Omürlik yanımdasıñ, Baş yazısı, Nişan yüzügi, Saniye, Başımnıñ ucundasın, anam, Ürek ateşi, Aydın gecede eserlerinen qırımtatar halkınıñ yüreginde sayğı, itibar, aqiqiy sevgi qazana bildi. O, qırımtatar yazıcı ve şairleriniñ kitapların neşretme işinde de müim çalışmalar yaptı. Taşkenteki Gafur Ğulam neşir evinde Qırımtatar edebiyatı bölügünde çalıştı ve qırımtatar tilinde yazılğan kitaplarnı neşirge azırladı. 

Şimdiki vaqıtta, Uriye hanım, Tavriya devlet neşriyatı Qırımtatar edebiyatı bölüginiñ müdiridir ve belli qırım tatar şairlerinden  [[Bilal Mambet]]niñ omür arqadaşıdır.

== Menbalar== 
* Zera Bekirova, Kalgay mecmuası
* [http://ekitap.kulturturizm.gov.tr/Tempdosyalar/111199__huriyeedemova.pdf], Türkiye Cumhuriyeti Kültür Bakanlığı

{{DEFAULTSORT:Edemova, Uriye}}
[[Kategoriya:Yazıcılar]]
[[Kategoriya:1938 senesinde doğğanlar]]
