'''İsmail Mustafa oğlu Gasprinskiy (Gaspıralı, Gaspralı)''' ({{Lang-crh-ar|(اسماعیل مصطفى اوغلى گاسپرينسكى (گاسپرالی}}) (1851 – 1914) - ulu qırımtatar mütefikkirdir.

İsmail Beyniñ soyadınıñ üç türlü variantı qullanılmaqtadır: Gasprinskiy, Gaspıralı, Gaspralı. Qırım'daki Qırımtatar matbuatında onıñ soyadı Gasprinskiy (daha sıq) ve Gaspralı (daha siyrek) olaraq yazılğandır. Türkiye'deki Qırımtatarca neşirlerde çoqusı vaqıt Gaspıralı olaraq yazılır. Qırımtatar Milliy Qurultayı saytında ise olarnıñ er birinen qarşılaşmaq mümkündir, lâkin Gaspıralı ve Gaspralı yazılışları biraz daa sıq rastkele. Aqmescit'teki Qırımtatar Milliy Kitaphanesi Gasprinskiy adını taşıy, amma bazı maqaleler o kitaphane içün diger soyadı variantlarını da qullana. İsmail Beyniñ abidesinde soyadı Gasprinskiy olaraq, ev-müzeyi ögündeki [http://www.youtube.com/watch?v=JeZ_ISzWxLI levhalarda] ise Gaspralı ve Gaspıralı olaraq yazılğandır.

[[Resim:Ismail Gaspirali.jpg|thumb|250px|İsmail Gasprinskiy]]

İsmail Gasprinskiy 1851 senesi mart 8 (21) künü Avcıköyde doğdı (şimdiki [[Bağçasaray rayonı]]). Vaqtı ile [[Aqmescit]]te, [[Moskva]]da, [[Voronej]]de, [[İstambul]]da ve [[Paris]]te tasil aldı. Altı yıl devamında çeşit qırımtatar mekteplerinde rus tili ocası olıp çalıştı.

1879 senesi [[Bağçasaray]] şeer golovası olaraq saylandı ve bu vazifede 1883 senesine qadar bulundı. Publitsistikağa avesligi ve istidatı onı yavaş-yavaş gazetacılıq faaliyetine ketirdi.

İsmail Gasprinskiy 1883 senesi 10 (23)- ten başlap ömüriniñ soñuna qadar “[[Terciman]]”, arada “Millet”, “Alem-i nisvan”, “Ha-ha-ha”, “Alem-i subyan” gazetaları ve mecmualarnı neşir etti. Özüniñ şahsiy kündelik matbuatından ğayrı, ilim ve turmuşnıñ çeşit saalarına bağışlanğan yüzlernen kitap ve risaleler basıp, milliy tasiliniñ derecesini çoq kereler yükseltti.

“Tilde, fikirde, işte – birlik” şiarınen türkiy halqlarnıñ biri-birine yaqınlaşuvı ve milliy medeniyetleri, siyasiy añları ösüvi oğrunda büyük hızmetler yaptı. Medeniy, içtimayi ve siyasiy faaliyeti içün 1910 senesiy İsmail Gasprinskiy “Revue du mоnde musulman” adlı frenk mecmuasınıñ eyeti tarafından Nobel mukâfatına taqdim etildi.

[[Resim:Gasprinskiy monument.jpg|thumb|200px|right|Gasprinskiy abidesi, Bağçasaray]]

Bediy icadını 1887 senesi “Frenkistan mektüpleri”, “Dar ür-Rahat musulmanları”, “Afrika mektüpleri”, “Qadınlar ülkesi” kibi nesir eserleri, özüniñ esas qaramanları ve süjet yenelişleriniñ bir-birine mantıqiy surette bağlanuvınen, şartlı olaraq “Molla Abbas” roman-epopeyasını teşkil eteler.

İsmail bey Gasprinskiy 1914 senesi sentâbr 11 (24) künü vefat etti ve Bağçasaraydaki [[Zıncırlı medrese]] azbarında defn olundı.

== Kitaplar ==
*Русское мусульманство (Rus Musulmanlığı) Aqmescit, 1881
*Salname-i Türki (Bağçasaray, 1882)
*Mirat-ı Cedid (Bağçasaray, 1882)
*Hoca-ı Subyan (Bağçasaray, 1884; 3.bas. 1892; 7. bas. 1898)
*Avrоpa Medeniyetine Bir Nazar-ı Muvazene (Bağçasaray, 1885)
*İslâmlara dair Nizamlar ve İmtiyazlar (Bağçasaray, 1885)
*Rusiye Coğrafiyası (Bağçasaray, 1885) 
*Eki Bahadır (Bağçasaray, 1886)
*Qıraat-ı Türki (Bağçasaray, 1886; 2. bas. 1894)
*Maişet Muarebesi (Bağçasaray, 1886)
*Kolera Vebası ve Onıñ Deva ve Darusı (Bağçasaray, 1887)
*Bahtiyar Nazım (Bağçasaray, 1889)
*Atlaslı Cianname (Bağçasaray, 1889)
*Medeniyet-i İslâmiye (Bağçasaray, 1889)
*Ğaraib-i Adat-ı Aqvam (Bağçasaray, 1890)
*Arslan Qız (Bağçasaray, 1894)
*Mektep ve Usul-ı Cedid Nedir? (Bağçasaray, 1894)
*Risale-i Terkip (Bağçasaray, 1894)
*Русско-восточное Соглашение (Rus-şarq Añlaşması) (Bağçasaray, 1896)
*Esap. Muhtasar İlm-i Esap ve Mesail-i Esabiye (Bağçasaray, 1897)
*Er Kün Kerek Qanunlar (Bağçasaray, 1897)
*Reber-i İslâmiye (Bağçasaray, 1898)
*Şarait el-İslâm (Bağçasaray, 1897)
*Reber-i Muallimin (Bağçasaray, 1898)
*Türkistan Üleması (Bağçasaray, 1900)
*Mevlüd-ı Cenab-ı Azret-i Ali (Bağçasaray, 1900)
*Beden-i İnsan (Bağçasaray, 1901)
*İran. Resimli Mecmua (Bağçasaray, 1901)
*Mebadi-yi Temeddün-i İslâmiyan-ı Rus 
*Meşur Paytahtlar (Bağçasaray, 1901)
*Usul-ı Edep (Şarq ve Ğarb Qaideleri) (Bağçasaray, 1901)
*Zoraki Tabip (Bağçasaray, 1901)
*Malümat-ı Nafia (Bağçasaray, 1901)
*Tashih-i Aqaidden (Bağçasaray, 1901)
*Temsilât-ı Krılof (Bağçasaray, 1901)
*Asiyada Qomşularımız (Bağçasaray, 1903)
*Dar ür-Rahat Musulmanları (Bağçasaray, 1906)
*Musulman Kongressi (Bağçasaray, 1909)

== Menbalar ==
[http://www.qirim.net/ QIRIM.net]

[http://www.ismailgaspirali.org/ İsmail Bey Gaspıralı]
{{DEFAULTSORT:Gasprinskiy, İsmail}}
[[Kategoriya:Cemaat erbapları]]
[[Kategoriya:Medeniyet erbapları]]
[[Kategoriya:Yazıcılar]]

[[ar:إسماعيل كسبرالي]]
[[az:İsmayıl Qaspiralı]]
[[en:İsmail Gaspıralı]]
[[nl:Ismail Gaspirali]]
[[ja:イスマイル・ガスプリンスキー]]
[[pl:İsmail Gaspıralı]]
[[ru:Гаспринский, Исмаил]]
[[tt:Ísmağíl Gaspıralı]]
[[tr:İsmail Gaspıralı]]
