'''Çerkez Ali''', ([[1925]]- -)  belli qırımtatar şairi, ikayecisi ve romancısı

Çerkez Ali Ametov [[Qırım]]da [[Bağçasaray]] şeeriniñ [[Bağatır]] köyünde dünyağa keldi.  Babası  Qırımtatar Çerkez Ametnen,  anası İstanbullu  Melek Filsan(Padişa [[II.Abdülhamit]]nin yaveri İhsan Paşanın qız-qardaşı)  [[İstanbul]]da evlendi. O vaqıtlarda Qafqasiyadan kelgen erkesge İstanbulda Çerkez dep aytılganı içün Qırımtatar Ametge de Çerkez dep taqmaq tağalar. Çerkez Amet apayınen beraber 1905 senesinde Qırımğa qayttı. Çerkez Amet daa Ali kiçkene ekende vefat etti.
Çerkez Ali  İlk mektepni, Bağatır köyünde, orta mektepni [[Gavri]] ve [[Kökköz]] köylerinde oqudu.
1944 senesinde sürgünlikte anasın yolda coyttu. Özbekistanda ekende anasın izin taptı, qıdırmak içün Mari Cumhuriyetine yolğa çıktı. Lakin anası Mari dağlarında coytulğan edi. Yaqalanıp sürgün qaçkını ükmüynen Usoldağ lagerine yiberildi. On sene anda qaldı, 1954-de azat etildi. [[Qazakistan]] ve [[Özbekistan]]da şöför olıp çalıştı. 1962-de [[Lenin Bayrağı]] gazetasında, 1967-de [[Ğafur Ğulam]] neşriyatı Qırımtatar bölüginde çalışmağa başladı. [[Yıldız]] mecmuasında muharrirlik yaptı. 1968-de Taşkent Üniversiteti Rus Filolojisi bölümün tışardan bitirdi.
Çerkez Ali edebiy eserler yazmağa daa Qırımda ekenda başlağan edi. İlk yazğan şiirleri [[Quş Qaya]] ve [[Muzıkant Olurım]] 1941-de Aqmescitte [[Yaş Leninciler]] mecmuasında neşir etildi.
Çerkez Ali tercime saasındada müim çalışmalar yaptı. Ali-şir Nevainiñ gazellerini, Nizaminiñ şiirlerini, Konstantin Simonov ve Lesya Ukrainkanın eserlerin qırımtatar tiline tercime etti.
1995-de Qırımga kaytğan Çerkez Ali, Qırımdaki gazeta ve mecmualarda şiirlerniñ yazmağa devam ete. Belli Türk şairlerden Ataol Behramoğlu oñı anlatğan   Çerkez Ali adlı şiir yazdı.

==Eserleri==

*Uluqlar(1969),
*Arzularım (1971),
*Sabalar Qucağında (roman, 1973),
*Yeşil Dalğalar (Hikaye, 1976),
*Yer Nefesi (1979),
*Köz Nurlarım (1985),
*Pişkinlik" (1987),
*Doğmuşlar (1988),
*Çoq Yürgen Çoq Körer (1991, Edebiyat makaleleri),
*Baş-taş Yazılan (1998),
*Uyan Çatırdağ Uyan (1999)

== Bağlantılar ==
* [http://www.siirdostu.com/siirler/12735/ataol_behramoglu/cerkez_ali.html   Çerkez Ali, Ataol Behramoğlu]

 {{DEFAULTSORT:Ametov, Çerkez Ali}}
[[Kategoriya:Yazıcılar]]
[[Kategoriya:Şairler]]
[[Kategoriya:1925 senesinde doğğanlar]]
