'''Çerkez Ali''' (aqiqiy adı '''Çerkez Ali Amet oğlu Ametov'''; [[1925]] s. d.) - belli qırımtatar şairi, ikâyecisi ve romancısı.

Çerkez Ali Ametov [[Qırım]]da [[Bağçasaray rayonı]]nıñ [[Bağatır]] köyünde dünyağa keldi. Babası Qırımtatar Çerkez Ametnen, anası İstanbullı  Melek Filsan (Padişa [[II Abdülhamit]]niñ yaveri İhsan Paşanıñ qız qardaşı) [[İstanbul]]da evlendi. O vaqıtlarda Kavkazdan kelgen er keske İstanbulda Çerkez dep aytılganı içün Qırımtatar Ametke de Çerkez dep taqmaq tağalar. Çerkez Amet apayınen beraber 1905 senesinde Qırımğa qayttı. Çerkez Amet daa Ali kiçkene ekende vefat etti.

Çerkez Ali ilk mektepni, Bağatır köyünde, orta mektepni [[Ğavr]] ve [[Kökköz]] köylerinde oqudı.

[[1944]] senesinde [[Qırımtatar sürgünligi|sürgünlikte]] anasını yolda coydı. [[Özbekistan]]da ekende anasını izin taptı, qıdırmaq içün [[Mari Cumhuriyeti]]ne yolğa çıqtı. Lâkin anası Mari dağlarında coytulğan edi. Yaqalanıp sürgün qaçqını ükmünen Usoldag lagerine yiberildi. On sene anda qaldı, 1954-de azat etildi. [[Qazahistan]] ve [[Özbekistan]]da aydayıcı olıp çalıştı. 1962-de [[Lenin Bayrağı]] gazetasında, 1967-de [[Ğafur Ğulam]] neşriyatı Qırımtatar bölüginde çalışmağa başladı. [[Yıldız]] mecmuasında muarrirlik yaptı. 1968-de Taşkent Universiteti Rus Filologiyası bölümini tışardan bitirdi.

Çerkez Ali edebiy eserler yazmağa daa Qırımda ekende başlağan edi. İlk yazğan şiirleri [[Quş Qaya]] ve [[Muzıkant Olurım]] 1941-de [[Aqmescit]]te [[Yaş Leninciler]] mecmuasında neşir etildi.

Çerkez Ali tercime saasındada müim çalışmalar yaptı. [[Alişer Nevai]]niñ gazellerini, [[Nizami]]niñ şiirlerini, [[Konstantin Simonov]] ve [[Lesâ Ukrainka]]nıñ eserlerini qırımtatar tiline tercime etti.

1995-de Qırımga qaytqan Çerkez Ali, Qırımdaki gazeta ve mecmualarda şiirlerniñ yazmağa devam ete. Belli Türk şairlerden Ataol Behramoğlu onı añlatqan Çerkez Ali adlı şiir yazdı.

== Eserleri ==
* Uluqlar (1969),
* Arzularım (1971),
* Sabalar Qucağında (roman, 1973),
* Yeşil Dalğalar (ikâye, 1976),
* Yer Nefesi (1979),
* Köz Nurlarım (1985),
* Pişkinlik (1987),
* Doğmuşlar (1988),
* Çoq Yürgen Çoq Körer (1991, Edebiyat makaleleri),
* Baş-taş Yazıları (1998),
* Uyan Çatırdağ Uyan (1999)

== Bağlantılar ==
* [http://www.siirdostu.com/siirler/12735/ataol_behramoglu/cerkez_ali.html   Çerkez Ali, Ataol Behramoğlu]
* [http://ekitap.kulturturizm.gov.tr/Tempdosyalar/111199__cerkezali.pdf Bizim Nikita, Küçelekler]

{{DEFAULTSORT:Ametov, Çerkez Ali}}
[[Kategoriya:Yazıcılar]]
[[Kategoriya:Şairler]]
[[Kategoriya:1925 senesinde doğğanlar]]
