[[Image:Dumbelek.jpg|thumb|right|300px|Dumbelek]]
'''Dumbelek''' - çeşit kölemde çerepler şekilinde çift litavralar kibi [[alet]]tir. Onıñ açıq tarafına [[ögüz]] quvuğı, [[balıq]] yaki [[eçki]] terisi tarttırıla. Çerepler çamurdan yapıla ve soñra ateşte pişkinleştirile. Dumbelek mahsus çertilip azırlanğan çubuqlarnen çalına. Çereplerniñ kölemi çeşit olğanı içün olar eki çeşit: alçaq ve yüksek davuşlar çıqaralar. Çalmazdan evel terisini küneşte yahut ateşte qızdıralar.

Evelde dumbelek arbiy orkestrde ya da saray qaravullarınıñ signal aleti sıfatında qullanılğan: onıñ vastasınen çeşit emirler berilgen, ealige ise hannıñ tantanalı çıquvı hususında haber berilgen. Bu soñkisi içün dumbelekniñ "Büyük dumbelek" pek büyük soyundan faydalanılğan. Onı eki adam çala eken ve sesi ta uzaqlarğa eşitile eken. Küçük dumbelekten atlı askerler de faydalanğanlar. Onı atnıñ boyunına asa ekenler. Qartlarnıñ aytışınca o dumbelekler ağaçtan oyulıp yapıla ekenler. Halq arasında ise dumbelekniñ küçük soyu qullanıla edi. Onıñ yüksekligi 200-250 mm., bir çerepniñ diametri 160-180 mm., digeriniñ ise 80-100 mm. ola. Dumbelekten çalğı taqımı erkânında faydalanıla.

[[Category:Milliy muzıka]]
