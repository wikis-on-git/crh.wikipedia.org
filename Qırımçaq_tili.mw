'''Qırımçaq tili''' - [[Türkiy tiller|türkiy tiller]]niñ qıpçaq gruppasına kire ve onıñ içün [[Qumıq tili|qumıq]], [[Qırımtatar tili|qırımtatar]], [[Qaray tili|qaray]] tillerine yaqındır. XIX asırnıñ soñuna qadar [[Qırımçaqlar|qırımçaqlar]] öz tiline "çağatay tili" der ediler. Qırımçaq tili esasen [[Qırım|Qırım]]da keñ darqalğan. 1989 senesi Sovet birlesmesinde 1448 qırımçaq yaşay edi. Olardan 34,9% qırımçaq tilini ana tili dep sayğanlar. Şimdiki künde qırımçaq tili rus tilinen cetleştirilgen. Qırımcaq tilinde esasen 1930-cı senelerniñ ortasına qadar doğğan adamlar qonuşalar. "Qırımçaqlar" cemiyetinin bergen malümatına köre, qırımçaqlarnıñ tek 15-20% ana tilinde laf eteler.

XX asırnıñ başında [[Aqmescit|Aqmescit]]te ve [[Qarasuvbazar|Qarasuvbazar]]da qırımçaq tilinde ders bergen 2 başlanğıç mektep açıldı. [[Qırım MŞSC|Qırım MŞSC]]de sovet ükümetiniñ ilk 10 yıllında qırımçaq balalarınıñ tuvğan tilinde tasil almaq içün başlanğıç mektepler açıldı. 1989 senesinden [[Aqmescit|Aqmescit]]te çeşit yaşta olğan adamlarğa qırımçaq tilini ögretken mektep faaliyet köstermekte.

[[Aramey elifbesi|Aramey elifbesi]]niñ esasında qırımçaq yazılarınıñ peyda oluvı, dualarnıñ qadimiy yeudiy tilinden tercimesi lâzim olğanınen bağlı. XX asırnıñ ilk 10 yılında qırımçaq tilinden dersliklerde [[Latin elifbesi|latin elifbesi]] qullanıla edi. 1936 senesinden soñra latin grafikası [[Kiril elifbesi|kiril elifbesi]]ne deñiştirildi.

== Ayrıca baqıñız ==
* [[Qırımçaqlar|Qırımçaqlar]]
* [[Qırımçaq dini|Qırımçaq dini]]
* [[Qaray tili|Qaray tili]]

[[Category:Qırımçaqlar]]
[[Category:Tiller]]


[[az:Qırımçak dili]]
[[br:Krimtchakeg]]
[[en:Krymchak language]]
[[eo:Krimĉaka lingvo]]
[[ru:Крымчакский язык]]
[[tr:Kırımçakça]]
