{{MY
 |tip                        = şeer
 |qırımtatar adı             = Kefe
 |original adı               = ''ukr.'' Феодосія<br>''rus.'' Феодосия
 |memleket                   = Ukraina
 |tuğra                       = Feodos s.gif
 |bayraq                     = Feodos h.gif
 |tuğra eni                   = 
 |bayraq eni                 = 
  |lat_deg = 45 |lat_min = 2 |lat_sec = 56
  |lon_deg = 35 |lon_min = 22 |lon_sec = 45
  |CoordAddon                = 
  |CoordScale                = 
 |memleket haritasınıñ büyükligi   = 0
 |region1 haritasınıñ büyükligi    = 300
 |region2 haritasınıñ büyükligi    =
 |region1 haritası           = Crimea-Theodosia locator map.png
 |region1 türü               = Region
 |region1                    = Qırım
 |cedvelde region1 adı       =
 |region2 türü               = şeer şurası
 |region2                    = Kefe şeer şurası
 |cedvelde region2 adı       =
 |içki bölünüv               = 
 |baş türü                   = 
 |baş                        = 
 |temeli qoyulğan tarihı     =
 |ilki añıluv                = 
 |evelki adları              = Ardabda, Teodosiya
 |bu seneden berli statuslı  = 
 |meydanlıq                  = 34,2
 |yükseklik türü             = 
 |yükseklik                  = ~50
 |iklim                      = 
 |resmiy til                 = 
 |resmiy til-ref             = 
  |eali                      = 71 700
  |cedvelge aluv senesi      = 2006
  |eali sıqlığı              = 2096,49
  |aglomeratsiya             = 
  |milliy terkip             = 
  |diniy terkip              =
 |saat quşağı                = +2
 |DST                        = bar
 |telefon kodu               = +380-6562
 |poçta indeksleri           = 98100 — 98175
 |avtomobil kodu             = 
 |identifikator türü         = 
 |raqamlı identifikator      = 
 |Commons                    = Theodosia
 |sayt                       = 
 |sayt tili                  =
}}
'''Kefe''' ({{lang-uk|Феодосія}}, {{lang-ru|Феодосия}}) – [[Qırım]]nıñ cenüp-şarqiy yalısında bulunğan şeerdir.

== Coğrafiya ==
Kefe Qırımnıñ cenüp-şarq tarafında [[Kefe körfezi]]niñ yalısında buluna. Şeerniñ iklimine deñiz, dağ aldıları ve çöl tesir ete. İyülniñ orta arareti +24°C, yılnıñ küneşli saatlarnıñ orta miqdarı 2272, qış yımşaq, yağanaqlarnıñ orta yıllıq derecesi 360 mm. Yuvunuv mevsimi mayısnıñ ortasından oktâbrniñ ortasınace devam ete.

== Tarih ==
Şeerniñ temeli [[milâttan evel VI asır]]da, [[Milet]] şeerinden çıqma [[Yunanlar|Yunan]] müstemlekeciler tarafından qoyuldı. [[Milâttan evel 355 senesi]]nden Kefe [[Bospor devleti]]niñ terkibine kire edi. IV asırda [[Hunnlar]] şeerni yıqtılar. Mezkür devirde şeerde ve onıñ civarlarında [[Alanlar]] yaşay ediler ve qasaba Ardabda (yani ‘Yedi Mevlâlı’) alan adını taşıy edi. [[V asır]]da şeer [[Rоma İmperiyası]]nıñ nezareti altına keçti, [[VI asır]]da [[Hazarlar]] basıp aldılar, soñra kene [[Bizans İmperiyası]]nıñ eline keçti. Kelecek asırlar devamında büyük olmağan bir qasaba edi. [[XIII asır]]da [[Altın Ordu]]nıñ altında qaldı, soñra ise [[Ceneviz]] tuccarlarınen satın alındı. Olar Kaffa adlı abadan bazarlıq şeerni meydanğa ketirdiler. İşbu şeer [[Qara deñiz]]deki alış-verişni tek başına nezaret etken esas liman ve ortalıqtaki ceneviz qasabalarnıñ idare merkezi oldı.

1475 senesi Kaffanı [[Gedik Ahmet Paşa]]nıñ reberligi altında [[Osmanlı]] askeriy quvetler fetih ettiler. Kefe [[Osmanlı Devleti]]niñ Qara deñizdeki esas limanı oldı. Bu devirde şeer keñleşti, inkişaf etti. Kiçik İstanbul adını taşığan Kefe şeeri XIV asırda iqtisadiy munasebetler quruv ceetinden müim yer alğan. Şarq memleketler arasındaki satın aluvlar, ticaret yolları Kefe şeerinden keçken. Kefede 70 biñge yaqın nefer musulman-hristian qarışıq eali yaşağan. 1682 senesi şeerde 4000 ev (olardan 3200 musulman, 800 hristian) bar edi. Osmanlılar tahtqa oturğanı ile mında faal musulmanlaştıruv ceryanı başlanğan. Misal olaraq, [[XIV]]-[[XVIII asır]]ğa qadar, yani 4 asır devamında şeerde 28 [[ortodoks]] hristian kilsesi, 15 [[katolik]] hristian kilsesi ve yeudilerniñ 2 sinagogaları olğan olsa, XVIII asırda Osmanlılarnıñ devrinde tek camiler 70 raqamını teşkil etken. [[XV]] ve [[XVIII]] asırlarda Kefede altı biñge yaqın evler qurulıp, olarnıñ er birisi öz tekrarlanmaz ömrüni yaşağan. Tarihiy ve dokumental vesiqalarğa köre,  şeerde [[Qırımtatarlar|qırımtatar]], [[Türkler|Türk]], [[Rumlar|Rum]] ve [[Ermeniler]]den ğayrı, [[Eflâklar]] (yani [[rоmaniyalılar]]), [[Lehler]], [[Gürciler]] ve [[Çerkezler]] ömür qurğanlar.

[[Resim:Bogaevsky Old Theodosia.jpg|thumb|right|400px|XIX asırda Kefe şeeri]]

[[1778 senesi]], [[Rusiye]] ükümeti tarafından teşkil olunğan hristian ealisiniñ sürgün etilüvi zamanında, 5511 [[Ermeniler|ermeni]], 1648 [[Rumlar|rum]], 24 [[Gürciler|gürci]] Kefeden çıqarıldı. [[1783 senesi]] Qırım Rusiyeniñ eline keçti, 1784 senesi Kefe Feodosiya (Феодосия) olaraq adlandırıldı.

XIX asırda bu şeerde belli ressam [[İvan Ayvazovskiy]] yaşay ve icat ete edi. 1892-95 senelerde [[Canköy]]den Kefegece [[demiryol]] qolu yapıldı, 1899 senesi ise yañı deñiz limanı quruldı.

Sovet ükümetiniñ birinci yılları şeer tüşkün alda edi (1921 senesi 35 400 kişi, 1926 senesi 28 700 kişi yaşay edi). Soñ Kefe sanayı ve kurort merkezi olaraq inkişaf etti. Ulu Vatan cenki vaqtında duşmanlar Kefeni eki kere zapt etip, şeerniñ büyük qısmını viran ettiler.

== Mahsus itibarğa lâyıq yerler ==
Kefedeki mahsus itibarğa lâyıq yerlerden yahşı alda saqlanğan ceneviz qalesini, bir sıra kilselerni, Müfti Camisini, Ermeni çeşmesini, Ayvazovskiyniñ çeşmesini, resimler galereyasını, ülkeşınaslıq ve Aleksandr Grinniñ müzeylerini köstere 

=== Müfti Cami ===
Bu büyük cami [[1623 senesi]] qurulıp, osmanlı mimarcılıq ananeleri ile köterilgen. 1783 senesi Qırım Rusiyege qoşulğan soñ, işbu musulman camisi Uspeniye adlı ermenlerniñ katolik ibadethanesine çevirilip, uzun bir müddet devamında ermeni ealisiniñ diniy ihtiyaclarını qanaatlendirgen. Al-azırda restavratsiyadan keçken Müfti Cami Kefe şeerindeki zemaneviy Lenin ve Furmanov soqaqlarınıñ çatışmasında buluna. Böyleliknen, Müfti Cami çoq yıllar devamında em Türkler içün, em Qırımtatarlar, em de Qırım Ermenleri içün ibadet evi olıp, [[1944 senesi]] Qırımtatarlarnı [[Qırımtatar sürgünligi|sürgün]] etkenden soñra ise perişan bir alğa qaldırılğan. Tek [[1975 senesi]] bu cami kene öz evelki alına ketirilgen edi. 

== İqtisadiyat ==
Kurort saası Kefe iqtisadiyatınıñ temelidir. Mında belli şifahaneler, raatlıq evleri, mineral çeşmeler, plâjlar bar. Turizmden ğayrı iqtisadiyat köy hocalığına, balıq avına, aş sanayısına esaslana. Şeerde tütün fabrikası, şıra zavodı, mehanik zavodı, optika ve diger zavodlar çalışmaqta.

== Menbalar ==
# В. Крикун "Крымскотатарская архитектура", Симферополь 1998

== Bağlantılar ==
* [http://feodosia.net/ Kefe - 25 asırlarnıñ şeeridir. Tarih, fotoalbom.]
* [http://www.feo.ru/ Kefe şeeriniñ malümat portalı. Kefede raatlanuv]
* [http://feodosia-info.e-gloryon.com/ Kefe turizm boyunca idaresiniñ resmiy saytı]

{{Qırımdaki meskün yerler}}

[[Kategoriya:Qırımdaki şeerler]]

[[bg:Феодосия]]
[[ca:Teodòsia]]
[[cs:Feodosija]]
[[de:Feodossija]]
[[en:Feodosiya]]
[[eo:Teodozio]]
[[es:Teodosia]]
[[fi:Feodosija]]
[[fr:Théodosie]]
[[it:Teodosia]]
[[ja:フェオドシヤ]]
[[ko:페오도시야]]
[[lij:Caffa]]
[[lv:Feodosija]]
[[nl:Feodosija]]
[[pl:Teodozja (miasto)]]
[[pt:Teodósia]]
[[ro:Feodosia]]
[[ru:Феодосия]]
[[sv:Feodosija]]
[[tr:Feodosya]]
[[uk:Феодосія]]
[[zh:费奥多西亚]]
