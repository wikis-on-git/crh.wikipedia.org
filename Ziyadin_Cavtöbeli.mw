'''Ziyaddin Cavtöbeli''' (aqiqiy adı '''Ziyaddin Meñliazizov'''; [[1905]] - [[1992]]) – belli qırımtatar şairi ve yazıcısı.

Ziyaddin Cavtöbeli, 1905-de [[Keriç]] civarında [[Cav Töbe]] köyünde (şimdi [[Yedi Quyu rayonı]]) doğdı. Totayköy Tehnik mektebini bitirgen soñ muallimlik yapmağa başladı. Aynı vaqıtta [[Oquv İşleri]], [[İleri]] gazetalarında maqale ve şiirler yazmağa başladı. Sürgünden evelki eñ quvetli şairlerden edi. Kerek til, kerekse edebiy ceetten yañı edebiyatçılarnıñ inkişaf etmesinde çoq faydaları oldı. [[Cengiz Dağcı]] onıñ ocalığından alğışnen laf ete.

Dinlerniñ Zuuru ve Zararları, Oraza, Qurban, Sünnet, İslâm Dininiñ Sınfiy Maiyeti kibi maqaleler yazdı. Qızıl Proletariy, Qızıl Yaşlıqqa, Keriç Qızlarına, Qadınlarğa, Bay ve Fuqare, Al Tañ, Lenin kibi şiirlerinde [[sotsializm]], aq ve adalet mevzularını işledi.

Sotsializm içün pek çoq tırışsa da, diger qırımtatar ziyalılarınıñ aqibetine oğradı, 1938 senesinde apis etildi. 1964-de azat oldı. Bu vaqıttan soñra [[Özbekistan]]da [[Lenin Bayrağı]] gazetasında yazılar yazdı.  Yırla İnsan (1970), Şiirler (1978), Yaş Dostlarıma (1987) adlı şiir kitaplarını neşir etti.

Ziyaddin Cavtöbeli 1972 senesi [[Samarqand]] şeerinde vefat etti.

{{DEFAULTSORT:Cavtöbeli, Ziyaddin}}
[[Kategoriya:Şairler]]
[[Kategoriya:Yazıcılar]]
[[Kategoriya:1905 senesinde doğğanlar]]
[[Kategoriya:1972 senesinde ölgenler]]
