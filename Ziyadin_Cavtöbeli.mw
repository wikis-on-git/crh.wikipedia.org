'''Ziyaddin Cavtöbeli''',  ([[1905]] - [[?]]) –belli qırımtatar şairi ve yazıcısı

Ziyaddin Cavtöbeli ( Ziyaddin Cavtöbeli Menliazizov), 1905-de [[Kerç]] şeerinin [[Cavtöbe]] köyünde doğdı. Toqayköy Teknik mektebin bitirgen soñ muallimlik yapmağa başladı. Aynı vaqıtta [[Oquv İşleri]], [[İleri]] gazetalarında maqale ve şiirler yazmağa başladı. Sürgünden evvelki en quvetli şairlerden edi. Kerek til, kerekse edebiy cietten yañı edebiyatçılarnıñ inkişaf etmesinde çoq faydaları oldı. [[Cengiz Dağcı]] onıñ ocalığından sitayişnen laf ete.
Dinlernin Zuuru ve Zararları, Oraza, Qurban, Sünnet, İslam Dininin Sınıfiy Maiyeti kibi maqaleler yazdı. Qızıl Proletariy, Qızıl Yaşlıqqa, Kerç Qızlarına, Qadınlarğa, Bay ve Fukare, Al Tan, Lenin kibi şiirlerinde sosyalizm, aq ve adalet mevzularını işledi.
Sosyalizm içün  pek çoq tırışsa da, diğer qırımtatar ziyalılarınıñ akibetine oğradı, 1938 senesinde apis etildi. 1964-de azat oldı. Bu vaqıttan soñra [[Özbekistan]]da [[Lenin Bayrağı]] gazetasında yazılar yazdı.  Yırla İnsan(1970), Şiirler(1978), Yaş Dostlarıma(1987) isimli şiir kitaplarını neşir etti.

{{DEFAULTSORT:Cavtöbeli, Ziyaddin}}
[[Kategoriya:Şairler]]
[[Kategoriya:Yazıcılar]]
[[Kategoriya:1905 senesinde doğğanlar]]
