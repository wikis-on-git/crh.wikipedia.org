'''Osman Nuri-Asan oğlu Aqçoqraqlı''' (1878 yanvar 3 - 1938 aprel 17) - [[qırımtatar]] medeniyet erbabıdır.

Osman Aqçoqraqlı 1878 senesi yanvar 3-te [[Bağçasaray|Bağçasarayda]] doğdı. Babası [[Aqçoqraq]] köyünden olğanı içün, soñundan Aqçoqraqlı soyadını aldı.

Osman Aqçoqraqlı 15 yaşınace Bağçasarayda yaşadı. Başlanğıç mektebni ve ruşdiyeni mında bitirdi. O vaqıtları Bağçasarayda yaşağan ve soñunda belli matbaacı ruşdiyeni bitirgen soñ, Aqmescitke ketip, andaki gimnaziyada oqudı. XIX asırnıñ soñunda ve XX asırnıñ başında Sankt-Peterburgda ordu hizmetinde olıp, ştab kâtibi vazifesinde bulundı.

1907 - 1909 senelerinde Osman Aqçoqraqlı [[İstambul|İstambul]] ve [[Qaire]]de.

Osman Aqçoqraqlı 1917 senesinden ocalıq faaliyetine başlap, "[[Zıncırlı medrese]]"de, Qırım universiteti ve soñra Qırım pedagogika institutında çalıştı. İlmiy işlerde büyük muvafaqiyetlerge nail olğanı içün, 1920 senelerniñ soñunda Ukraina İlimler akademiyasına aza saylandı.

Osman Aqçoqraqlı ilk eserlerini orduda hızmet etkende yazdı. 1899 senesi [[Sankt-Peterburg]]da onıñ "Nenekecan hanım dürbesi" povesti ayrı kitap olaraq neşir etildi. Soñra "Krılovdan on qısse" (1900), "Qırım gönceleri" (1906) kibi rus klassiklerinden çevirilgen nazm cıyıntıqları basıldı. 1927 senesi yazğan "Bağçasaray közyaş çeşmesi" pyesası Qırım Devlet teatrı tarafından defalarca muvafaqiyetle oynalğan edi.

İlmiy eserlerinden "Qırımnı küçük bir dolaşuv" (1924), "Qart muallim ve yazıcılarımızdan İ. Gasprinskiy" (1925), "Qırımda tatar tamğaları" (1926), "Canmuhammedniñ "Toğay bey" poeması" (1930) ve olarnen digerleri bugün de ayrıca qıymetke lâyıqtır.

Osman Aqçoqraqlı 1938 senesi aprel 17-de "milletçi"likte qabaatlanıp, qurşunğa oğratıldı.

== Menbalar ==
# [http://www.qirim.net/ QIRIM.net]

[[Category:Medeniyet erbapları]]
[[Category:Yazıcılar]]
