[[Resim:Repin Cossacks.jpg|thumb|300px|right|''Rus ressam [[İlya Repin]]niñ bir resmi: Zaporog Qazaqları, Osmanlı padişası V Mehmedge mısqıllı bir mektüp yaza ekende]]
[[Resim:Alex K Kozaks flags 1651-00.svg|thumb|300px|right|Eski qazaq bayraqları]]
'''Qazaqlar''' - XV asırnıñ ortalarından soñ, [[Ukraina]]da ve [[Rusiye]]niñ cenüp-ğarbiy betinde yaşağan, iç bir devlet idaresine bağlı olmadan üküm sürgen köçebe, maceracı Slav tamırlı qavim. Rus qazaqları dep de aytıla. ([[İngliz tili]]nde '''Cossacks'''; [[Ukrain tili]]nde ''Козаки́'' - ''Kozakı''; [[Rus tili]]nde ''Каза́ки́'' - ''Kazaki''; [[Leh tili]]nde ''Kozacy'') Qazaqlarnıñ, bugünki [[Qazahistan]]da yaşağan müslüman türkiy [[qazahlar]]nen alâqaları yoq.(Qazaq, eski türk tilinde başına buyruq demek, "qazak adam" bu manada qullanıla. Qazaqların adıda mınavdan türegen) 

Moldaviyadan [[Hazar Deñizi]]ne qadar uzanğan keniş [[çöl]] bölgesiniñ künbatısında [[Lehistan]] ve [[Rusiye]]den qaçqan [[Hristian]] halqlar bar edi. Ükümdarlarnıñ buyruğını tanımay ediler. Çöller devlet idaresinde yaşamaq istemegenlerniñ vatanı edi. Qazaqlar ayatlarnıñ yağmanen sürdüre edi. Bu cenkâver qavim, [[Lev Tolstoy]]nıñ yazğan [[Qazaqlar]], [[Nikolay Gogol]]niñ yazğan [[Taras Bulba]], [[Puşkin]]niñ [[Pugaçev İsyanı]] ve [[Kapitannıñ Qızı]] kibi roman ve ikâyelerge mevzu oldı. 

[[Qırım Hanlığı]]nıñ tarihında Qazaqlar müim bir yerge saip edi. O vaqıttaki Ukraina topraqları Rusiye, Lehistan, [[Osmanlı Devleti]] ve Qırım Hanlığı arasında qalğan bir keçiş bölgesi edi. Qazaqlar bu memleketlernen bazı dost bazı duşman olıp yaşay edi. Olarnıñ eski bayraqlarında haçnen beraber olğan ay, yıldız timsalleri Qazaqlanıñ musulman ve hristian idarelerniñ arasında sıqışıp qalğanını köstere. 1648 senesi Zaporog qazaqlarınıñ ordusı [[Toğay bey]]niñ 4 biñ qırımtatar ile qoltutuvı neticesinde Sarı Suv ({{lang-uk|Жовті води}}) özeninde Lehlerni yeñdi.

Qazaqlar üç balaban toplulıqqa ayrığan edi. [[Zaporog Qazaqları]] [[Özü özeni]] bosağalarınıñ cenübinde; [[Don Qazaqları]] [[Don özeni]] yalılarında; [[Terek Qazaqları]] [[Terek özeni]] boylarında edi. [[Zaporog Qazaqları]] Lehistanğa, digerleri Rusiye Çarına bağlı ediler. Bu Qazaq toplulıqlarınıñ eñ quvetlisi ve [[Qırım Hanlığı]] içün telüke yaratqanı bir Ataman idaresinde olğan Zaporog Qazaqları edi. Zaporog Qazaqları bugünki Ukrainalılarnıñ atalarıdır. 

XVIII asır başlarından soñ bütüninen [[Rusiye]] idaresine kirgen Qazaqlar bu devletke qarşı mustaqilligini bir vaqıt qorudı. Lâkin Çariçe [[II Yekaterina]] 1775-te Zaporog Qazaqlarınıñ mustaqilligini yoq etti. Qazaqlarnıñ mustaqiliyetiniñ qollarından alınması bir çoq isyanğa sebep oldı, mınavlardan eñ namlısı 1774-teki [[Yemelyan Pugaçev]] ayaqlanması edi. Qazaklar XX asırnıñ başında bolşevik [[Qızıl Ordu]]ğa qarşı [[Beyaz Ordu]]nıñ qatında uruştı.

[[Kategoriya:Qadimiy halqlar]]
[[Kategoriya:Ukraina halqları]]
[[Kategoriya:Rusiye halqları]]

[[ar:قوزاق]]
[[be:Казацтва]]
[[bg:Казаци]]
[[bs:Kozaci]]
[[ca:Cosac]]
[[cs:Kozáci]]
[[cu:Каꙁаци]]
[[cv:Касаксем]]
[[da:Kosak]]
[[de:Kosaken]]
[[en:Cossacks]]
[[eo:Kozakoj]]
[[es:Cosaco]]
[[fa:قزاق]]
[[fi:Kasakat]]
[[fr:Cosaques]]
[[ga:Cosacaigh]]
[[gl:Cosacos]]
[[he:קוזאקים]]
[[hr:Kozaci]]
[[hu:Kozákok]]
[[id:Cossack]]
[[it:Cosacchi]]
[[ja:コサック]]
[[ko:코사크]]
[[lt:Kazokai]]
[[mk:Козаци]]
[[nl:Kozakken]]
[[no:Kosakker]]
[[os:Хъазахъхъаг адæм]]
[[pl:Kozacy]]
[[pt:Cossacos]]
[[ro:Cazaci]]
[[ru:Казачество]]
[[sh:Kozaci]]
[[simple:Cossack]]
[[sk:Kozáci]]
[[sl:Kozaki]]
[[sr:Козаци]]
[[sv:Kosacker]]
[[tr:Kazaklar (Slav)]]
[[uk:Козаки]]
[[vi:Cozak]]
[[wa:Cozake]]
[[zh:哥薩克]]
