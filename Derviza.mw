'''Derviza''', Qırımda peyda olğan, Qüz Bayramı ya da Bereket Bayramıda dengen bir halq bayramıdır. Sentabr ayında yapılır. Tepreçden denişik olarak Derviza bir tamam Qırım Tatarların bir arağa ketirgen umumhalq yığılışıdır. Qırım diasporasında yapılmaz.
Birinci Qırım Dervizası 1923 senesi Qırımnıñ Sudaq bölgesiniñ Qutlaq köyüñde teşkil etilgeñ edi. Bu Dervizada Qırımnıñ bütün köşelerindeñ adamlar yıqılışıp, o bir umumhalq milliy bayramıña çevirilgeñ edi. Dervizağa Qırımnın milliy ükümet başı Veli İbraimov da iştiraq etti ve dervizanı o açqan edi. Qırımnıñ en namlı oyuncısı Hayri Emirzade de ozüniñ sanatinen Dervizanı yaraştırğan edi. 1924 senesi ise Qırımnıñ en balaban köyü sayılğan Üskütte ekinci Qırım Dervizası olğan edi. Bu Dervizada da Veli Ibraimov iştiraq etip Dervizanı kene o açıp gayet eyecanlı bir  çıqış yapğan edi. Dervizaniñ esas noqtaları: milliy kureş, at çapışı,  salıncaq tepiş, oyunlar, yırlar, çeşit kutleviy eglenceler, mükafatlar beruv, aşlar-suvlar, çınlar aytmaq, ağır ava -  qaytarma oyunları edi.
Qırım Tatarlarnıñ bu güzel Derviza bayramı sürgünlüktede unutulmadı ve alay keçgen horluqlardan endi közüñü açğan halq, 1968 senesi Taşkent yaqınındaki Çırçıq şeerinde balaban bir Derviza bayramı yasağan edi. Lakin aynı şu şeerde yasalğan ekinci Dervizanı,  milisler, sovet askerleri  suvlap köteklep darqatğan, qatılğanlardan bir-çoqların qapatğan ediler.

Qırım Tatarları Qırımğa kütleviy surette qaytıp kelgen son, 1990 senesi Büyük Özenbaş köyünde birinci közaydın vatan Dervizası keçirildi. Mında bütün Qırımğa qaytıp kelgenlerin emen-emen alayı toplanğan edi.

== Menbalar ==
Rıza Fazıl

[[Kategoriya:Qırımtatar milliy bayramları]]
