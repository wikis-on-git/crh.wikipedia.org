'''Toqtamış''' (tam adı '''Nasıreddin Toqtamış Han'''; {{Lang-crh-ar|طوقتامش}};  {{lang-tt|Туктамыш, Tuqtamış}}, {{lang-ru| Тохтамыш}}; ?-1406) - 1380-96 arasında [[Altın Ordu]] hanı.

Toqtamış han,  [[Altın Ordu]] hanlığınıñ temelcisi  [[Batu Han]]nıñ babası, [[Cuçi Han]]nıñ 13-nci oğlu [[Toqay Timur]] tamırından kelgen Tuy Ocanıñ oğlu. [[Aq Ordu]] hanı [[Urus Han]] babasını öldürgen soñ, [[Samarqand]]ğa qaçıp, [[Timurlenk|Timurnıñ]] qatına sığındı. Timur Altın Ordu hanlığı özüne bağlı bir devlet olsun dep Toqtamışqa qol tuttı. Onıñ bergen desteginen Toqtamış, evelâ Aq Ordu hanı Timur Melikni 1377 senesinde yeñip şarqiy [[Deşt-i Qıpçaq]]qa, daa soñra 1381-de Qalqa uruşında Qıyat Mamaynı yeñip ğarbiy Deşt-i Qıpçaqqa akim oldı. Altın Ordu hanlığınıñ birligini yañıdan tekmilledi. 1382 senesinde [[Moskva]]nı zapt etti, rus knâzlarını bergige bağladı. Litvaniya ulu printsini yeñip, akimiyetini qazandı. 

Toqtamış han Altın Ordu hanlığını quvetlendirgen soñ, Timurdan [[Harezm]]ni Altın Orduğa bermesini istedi. Bu sebepnen Timurnen araları bozuldı. Toqtamış, 1887-de Timurnıñ akimiyetinde olğan [[Azerbaycan]]ğa kirdi. Ertesi sene Timurnıñ oğlu Ömer Şeyhni yeñip, Timurnıñ topraqlarını yağmaladı. Lâkin, 1491 senesinde Qunduzca uruşında Timurğa yeñildi. Qıpçaq tamırlı, [[Memlük]] padişası Berquqqa elçiler yiberip Timurğa qarşı ittifaq qurdı. [[Şirvan]]ğa basqın yasap, şeerni yıqtı. 1395-te Terek uruşında Timurğa yeñilip, [[Qazan]]ğa qaçtı. Altın Ordunıñ paytahtı [[Saray Berke]]ni zapt etken [[Timur]], Toqtamışnıñ yerine [[Timur Qutluq]]nı han tayinlep keri qayttı. Timur qaytqan soñ, Toqtamış tahtnı qaytarmaq istese de, quvetli Noğay emirlerinden [[Edige]] mırzanıñ destegini alğan Timur Qutluqqa yeñilip, [[Litvaniya Ulu Prinsligi|Litvaniya]] ulu printsi [[Vitautas]]qa sığındı. Litvaniya askeriniñ desteginde ekinci cenkte de yeñilgen soñ, [[Sibir]]ge qaçtı, anda bir qaç qıpçaq emirniñ qatında qaldı. Edige mırza onı 1406 senesinde tapıp öldürdi.

== Menbalar ==

# A. Melek Özyetgin, Altın Ordu, Kırım ve Kazan sahasına ait yarlık ve bitiklerin dil ve üslup incelemesi, TDK yayınları 1996
# Mustafa Kafalı, Altın Orda hanlığının kuruluş ve yükseliş devirleri, 1976

[[Kategoriya:1406 senesinde ölgenler]]
[[Kategoriya:Altın Ordu]]

[[be:Тахтамыш]]
[[be-x-old:Тахтамыш]]
[[de:Toktamisch]]
[[en:Tokhtamysh]]
[[es:Toqtamish]]
[[fr:Tokhtamych]]
[[he:טוכטמיש]]
[[it:Toktamish]]
[[ja:トクタミシュ]]
[[ko:토크타미시 칸]]
[[mn:Тохтамыш]]
[[nl:Tochtamysj]]
[[pl:Tochtamysz]]
[[pt:Tokhtamysh]]
[[ru:Тохтамыш]]
[[sk:Tochtamiš]]
[[tr:Toktamış]]
[[uk:Тохтамиш]]
[[zh:脫脫迷失]]
