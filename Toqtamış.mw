'''Toqtamış Han''' (Nasıreddin Toqtamış Han),  ({{lang-tt|Туктамыш хан, Tuqtamış xan}} , {{lang-ru| Тохтамыш}}) (?-1406) 1380-96 arasında [[Altın Ordu]] hanı

Toqtamış han,  [[Altın Ordu]] hanlığınıñ temelcisi  [[Batu Han]]nıñ babası, [[Cuci Han]]nıñ 13. oğlu [[Toqay Timur]] tamırından kelgen Tuy Ocanıñ oğlu. [[Aq Ordu]] hanı [[Urus Han]] babasın öldürtgen soñ, [[Semerqant]]ğa qaçıp, Timurnuñ qatına sığındı. Timur Altınordu Hanlığın özüne baylı bir devlet olması içün Toktamışğa qol berdi. Onıñ bergen desteginen Toktamış, evela Aq Ordu Hanı Timur Melikni 1377 senesinde yeñip şarkiy Deşt-i Qıpçaqqa, daa soñra 1381de Qalqa cenkinde Qıyat Mamaynı yeñip garbiy Deşt-i Qıpçaqqa akim oldı. Altın Ordu Hanlığın birligin yañıdan tekmilledi. 1382 senesinde Moskvanı zaptedti, rus knâzların bergige bayladı. Litvaniya ulu prinsin yenip, akimiyetin sağladı. 

Toqtamış Han Altın Ordu Hanliğın kuvetlendirgen soñ, Timurdan [[Harezm]]ni Altınorduğa bermesin istedi. Bu sebepnen Timurnen araları bızıldı. Toqtamış, 1887de Timurun akimiyetinde olğan Azerbeycanğa kirdi. Ertesi sene Timurnuñ oğlu Ömer Şeynni yeñip, Timurnuñ topraqların yağmaladı. Lakin, 1991 senesinde Qunduzca cenkinde Timurğa yeñildi. Qıpçaq tamırlı, [[Memluk]] padişası Berquqqa elçiler yiberip Timurğa qarşı ittifaq qurdu. Şirvanğa basqın yasap, şeerni yıqtı. 1395te Terek cenkinde Timurğa yeñilip, Qazanğa qaçtı. Altın Ordun paytahtı [[Saray Berke]]ni zapt etken [[Timur]], Toktamışnıñ yerine Timur Qutluqnu han tayinlep keri qayttı. Timur qaytğan son, Toqtamış tahtnı qaytarmaq istesede, quvetli Noğay emirlerinden Edige Mırzan destegin alğan Timur Qutluqqa yeñilip, Litvaniya ulu prinsi Vytasuasğa sığındı. [[Litvaniya]] askerinin desteginde ekinci cenktede yeñilgen soñ, Sibirge qaçtı, anda bir qaç qıpçaq emirniñ qatında qaldı. [[Edige Mırza]] onı 1406 senesinde tabıp öldürdü.

== Menbalar ==

# A. Melek Özyetgin, Altın Ordu, Kırım ve Kazan sahasına ait yarlık ve bitiklerin dil ve üslup incelemesi, TDK yayınları 1996
# Mustafa Kafalı, Altın Orda hanlığının kuruluş ve yükseliş devirleri, 1976

[[Kategoriya:1406 senesinde ölgenler]]
[[Kategoriya:Altın Ordu]]

[[be:Тахтамыш]]
[[de:Toktamisch]]
[[en:Tokhtamysh]]
[[es:Toqtamish]]
[[fr:Tokhtamysh]]
[[it:Toktamish]]
[[ja:トクタミシュ]]
[[ko:토크타미시 칸]]
[[mn:Тохтамыш]]
[[nl:Tochtamysj]]
[[pl:Tochtamysz]]
[[pt:Tokhtamysh]]
[[ru:Тохтамыш]]
[[tr:Toktamış]]
[[uk:Тохтамиш]]
[[zh:脫脫迷失]]
