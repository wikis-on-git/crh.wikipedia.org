'''Kırım Tatar Halk Şarkıları''' ([[türk tili|türkçeden]] ''Qırımtatar Halq Yırları'') - Zsuzsa Kakuk tarafından azırlanğan 1993 senesi [[Türkiye]]de neşir etilgen bir kitap.

[[Birinci Cian Cenki]] vaqtında (1914-1918) [[Avstirya-Macaristan]] İmperiyası topraqlarında [[Rusiye]]li esirler arasında tapılğan [[musulman]] askerler içün eki lager qurulğan edi. Birinci lager [[Eger]] şeeri yaqınlarında edi. Mında ekseriyetnen Qazan Tatarları, Mişerler bar edi. Ekinci lager [[Estergon]] şeeriniñ tış maalesinde qurulğan edi. Bu lagerdeki esirlerniñ çoqusı [[Qırım]]dan ve [[Kavkaz]]dan kelgen askerler edi.

Belli [[Macar]] türkşınas [[Ignác Kúnos]] cenk boyunca er yaz bu lagerlerge ketip türkiy tillerde laf etken esirlerden zengin folklor  malzemesi toplağan. Kúnos kitapta olğan qırımtatar halq yırlarını, [[mane]]lerini, [[Estergon]] lagerinde topladı. 1945 senesinde vefatından soñ apayı bularnı Macar İlimler Aqademiyasına sattı.

[[Zsuzsa Kakuk]] 1978 senesinde bir arağa ketirgeni bu derlemeler, 1993 senesinde [[Türk Dil Kurumu]] tarafından neşir etildi.

Kitapta 447 mane, 137 yır bar. Em manelerniñ, em de yırlarnıñ mevzusı ekseriyetnen aşq aqqında. Yırlarda Qırımtatar tarihındaki  qaramanlıqlarğa da rastlana, erek qalınğan vatan asreti issetile.

== Bağlantılar ==
* Kırım Tatar Şarkıları - Zsuzsa Kakuk, 1993 Türk Dil Kurumu Yayınları Yayın No:564 [[ISBN:975-16-0574-1]]


[[Kategoriya:Kitaplar]]
