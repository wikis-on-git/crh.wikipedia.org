'''Qırım Tatar Şarqıları''' - Zsuzsa Kakuk 1993 

[[Birinci Cian Cenki]] vaqıtında (1914-1918) [[Avusturya-Macaristan İmperiyası]] topraqlarında [[Rusiye]]li esirler arasında tapılğan müsülman askerler içün eki lager qurulğan edi. Birinci lager [[Eger]] şeeri yaqınlarında edi. Mında ekseriyetnen Qazan Tatarları, Mişerler bar edi. Ekinci lager [[Esterğon]] şeeriniñ tış maalesinde qurulgan edi. Bu lagerdeki esirlerniñ çoqusu [[Qırım]]dan ve [[Qafqasiya]]dan kelgen askerler edi.

Belli [[Macar]] türkşınas [[Ignác Kúnos]] cenk boyunca er yaz bu lagerlerge ketip türkiy tillerde qonuşqan esirlerden zengin folklor  malzemesi toplağan.  Kúnos kitapta olğan qırımtatar halq yırların, manelerin, [[Esterğon]] lagerinde topladı. 1945 senesinde vefatından soñ apayı bularnı Macar İlimler Aqademisine sattı.

[[Zsuzsa Kakuk]]  1978 senesinde bir arağa ketirgeni bu derlemeler, 1993 senesinde [[Türk Dil Kurumu]] tarafından neşir etildi.

Kitapta 447 mane, 137 yır bar. Em manelerniñ, em de yırlarnıñ mevzusu ekseriyetnen aşq akkında. Yırlarda Qırımtatar tarihinindeki  qaramanlıqlarğa da raslana, erek qalınğan vatan asreti issetile.

*[[Kırım Tatar Şarkıları]] - Zsuzsa Kakuk, 1993 Türk Dil Kurumu Yayınları Yayın No:564 [[ISBN:975-16-0574-1]]


[[Kategoriya:Kitaplar]]
