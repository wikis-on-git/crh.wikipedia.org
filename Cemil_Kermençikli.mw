'''Cemil Kermençikli''', (1891 – 1942)  belli qırımtatar şairi

Cemil Kermençikli 1891 senesinde [[Yalta]]nıñ [[Kermençik]] köyünde dünyağa keldi. Babası muallim oğlanı içün oquv yazuvnu evde öğrendi. Eki sene [[Bağçasaray]]da Abdulalim mektebinde soñra [[Zincirli Medrese]]de oqudu. 1908-de bir sene [[İstanbul]]da medresede tasiline devam etti. 1909-1913 seneleri arasında [[Orenburg]]da [[Hüsaniye]] medresesinde tasil yaptı. 1913-de [[Qırım]]ğa qaytıp muallim tayin etildi.
1916-1917 senelerinde [[Terciman Gazetası]]nda çalıştı. Qırımtatar milliy areketinde müim vazifeler aldı.
İlk şiirlerin Zincirli Medresede oquy ekende yazdı.[[Aqmescit]]te [[Küçük Dostlarıma]](1917) isimli şiir kitabı neşir etildi. [[Tatarım]], [[Muqaddes Emelimiz Olurken]], [[Sevin Ey Şanlı Millet]], [[Çelebicihane]] kibi pek çoq şiirinde qırımtatar milli areketi içün fikirlerin aksettirdi. Bazı ikaye ve hiciv denemeleri yaptı.
Cemil Kermençiklige 1937 –de milliyetçilik iddasıynen ağır apis cezası berilip Sibirge sürgün etildi. Lagerlerdeki zulüm ve eziyetke dayanamadı. 1942 senesinde [[Arhangelsk]] lagerinde vefat etti.

==Menbalar==
*Türkiye Cumhuriyeti Kültür ve Turizm Bakanlığı
==Bağlantılar==
*[http://ekitap.kulturturizm.gov.tr/dosyagoster.aspx?DIL=1&BELGEANAH=111199&DOSYAISIM=cemilkermencikli.pdf Cemil Kermençikli]


{{DEFAULTSORT:Kermençikli, Cemil}}
[[Kategoriya:Şairler]]
[[Kategoriya:1891 senesinde doğğanlar]]
[[Kategoriya:1942 senesinde ölgenler]]
