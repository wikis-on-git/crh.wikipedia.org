'''Ablâziz Veliyev''' ([[1939]] s. d.) – belli qırımtatar şairi, yazıcısı ve gazetacısı.

Ablâziz Veliyev 1939 oktâbr 25-de [[Qırım]]da <!-- [[Kitigen]] gölü yalısında olğan --> [[Qoz]] köyünde dünyağa keldi. 5 yaşında ekende anası Afifenen beraber [[Özbekistan]]ğa [[Qırımtatar sürgünigi|sürgün]] etildi. 

1962 senesinde [[Taşkent]]te Toqumacılar Cemiyetiniñ neşir etken [[Toqumacılar Avazı]] adlı gazetasına çalışmağa başladı. 1968-de [[Lenin Bayrağı]] gazetasında mesül kâtip oldı. İleriki senelerde Taşkent Univertiteti Gazetacılıq Fakultetini bitirip diplomını aldı.

1976-da [[Refat Ametov]]nen beraber [[Amet Aqay]] adlı qırımtatar külünç ikâyeleri olğan kitapnı neşir etti. Daa soñra [[Bayraqqa Tamğan Közyaşlar]] (1980), [[Baht Yıldızı]] (1984), [[İrade]] (1987) [[Şevket Asanov]]nen beraber [[Qırımtatar Tapmacaları]] (1988),  [[Aqıllı kirpi ile ayneci tilki]] (1988), [[Melek Köpüri]]  kitaplarını yazdı. 

Ablâziz Veliyev 40 yıldan ziyade Qırımtatarlarnıñ [[II Cian Cenki]]nde iştiraki mevzusında tarihiy tedqiqat yapa. Onıñ tarafından [[Qırımtatarlar Ekinci Cian Cenkinde]] adlı tedqiqiy bir eser azırlandı. Mezkür eser beş ayrı kitaptan ibaret, olardan üç dane endi neşir etildi: [[Faşizm Mabüsleri]] (2004), [[Qaramanlar Ölmeyler]] (2005) ve [[Cenk Ofitserleri]] (2008). Halq İntiqamcıları adlı dörtünci kitap al-azırda azırlanmaqta.

Bu vaqıtta Ablâziz Veliyev [[Yañı Dünya]] gazetasında Baş Neşriyat Müdir yardımcısı olıp çalışa.


== Menbalar ==
*Zera Bekirova Kalgay Mecmuası

== Bağlantılar ==
[http://mejlis.org/index.php?option=com_docman&task=cat_view&gid=139&Itemid=90 Ablâziz Veliyev, Cenk Ofitserleri]

{{DEFAULTSORT:Veliyev, Ablâziz}}
[[Kategoriya:Şairler]]
[[Kategoriya:1939 senesinde doğğanlar]]
