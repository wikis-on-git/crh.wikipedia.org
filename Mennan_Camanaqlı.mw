[[Image:Mennan_Camanaqli.jpg|thumb|right|120px|Mennan Camanaqlı]]
'''Mennan Camanaqlı''' (aqiqiy sоyadı '''Reşidov''') ([[1916]] - [[1942]]) - [[qırımtatar]] şairi.

Mennan Reşidov 1916 senesi [[Camanaq]] köyünde (şimdiki [[Aqşeyh rayonı]]) doğdı. 1934 senesi qurucılıq tehnikumına kirdi. Ağası körümli şair ve alim Kerim Camanaqlınıñ yardımınen edebiyat nazariyesini menimsedi. Gazeta ve mecmua saifelerinde onlarnen şiirler bastırdı. 1938 senesiniñ oktâbr ayında arbiy deñiz flotuna hızmetke çağırıldı. [[Ulu Vatan cenki]] başlağanınen eline silâ alıp [[Aqyar]]nı qorçalamağa başlay. 1942 senesi Moskva radiosından: "Bizim deñiz yalısındaki bastionımız - Aqyarda, qızğın cenk kete. Siyasiy hadimi (politrabotnik) Reşidovnıñ bölügi şeerniñ er bir evini, er bir soqağını büyük çıdamlıqnen qorçalay"... degen sözler eşitile. Tam olmağan malümatlarğa köre, uruşlarda köstergen yararlıqları içün Mennan Camanaqlı 17 kere mukâfatlana. Şair ve ressam Mennan 26 yaşında Aqyar uruşında elâk oldı.

{{DEFAULTSORT:Camanaqlı, Mennan}}
[[Kategoriya:II Cian cenki qaramanları]]
[[Kategoriya:Yazıcılar]]
[[Kategoriya:1916 senesinde doğğanlar]]
[[Kategoriya:1942 senesinde ölgenler]]
