'''Bükreş barışıq añlaşması''' 1812 senesi [[sentâbr 28]]-de [[Osmanlı Devleti]]nen [[Rusiye]] arasında şimdiki [[Romaniya]]nıñ [[Bükreş]] şeerinde yasalğan edi.

Sultan [[II Mahmud]] tahtqa çıqqanda [[Osmanlı]] [[Rusiye]]nen sançışa edi. [[İngiltere]]nen 1809-da yasalğan añlaşma neticesinde [[Rusiye]]nen cenkke devam qararı berildi. [[Rusiye]]niñ [[Frenkistan]]nen meseleleri ve [[Osmanlı]] askeriniñ yıllar sürgen cenklerden yorğun tüşmesinden mütevellit eki yaq da 1812 senesinde barışıq añlaşması imzalamağa razı oldı.
Bu añlaşmanıñ bazı şartları şulardır:
* Rusiye, [[Eflâk]] ve [[Boğdan]]dan qaytacaq, [[Baserabiya]] regionı Rusiyege berilecek
* Osmanlı, Eflâk ve Boğdandan eki sene bergi almacaq
* [[Sırblar]] dahiliy işlerinde azat olacaq
* [[Tuna]] özeninde em Rus em de Osmanlı gemileri serbest dolaşalacaq. [[Prut]] ve [[Tuna]] özenleri eki memleket arasında sıñır olacaq
* [[Anapa]] qalesinen beraber, şimalde [[Quban özeni]] ağzından cenüpte Bzıb özeninece [[Qara deñiz]] yalısı Osmanlı Devletine, Bzıb özeninden cenüpteki Rion özeninece Qara deñiz yalıları [[Rusiye]]ge taşlandı.
Añlaşma Rus komandanı [[Mihail Kutuzov]] tarafından tasdıq etildi.

[[Kategoriya:Osmanlı Devleti]]
