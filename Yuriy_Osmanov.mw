'''Yuri Osmanov'''  ([[1941]] – [[1993]])  - belli qırımtatar Milliy Areketi erbabı, siyasetçi ve alimi

Yuri(Yusuf) Bekirovich Osmanov, 1941 senesinde [[Qırım]]nıñ [[Büyük Qaralezli]] köyünde doğdı. Babası Bekir Osman 1911 Qırım [[Büyük Özenbaşta]] doğğan edi. Annesi Luşinqaya Mariya Vladamir Ziraat Müendisi edi. Babası [[II. Cian Cenki]]nde Partizan cemiyetine qatılıp dağqa çıktı. 1944 te [[Özbekistan]]ğa sürgünge yiberildi.  Yuri Osman annesinen beraber 1941 Oktabr ayında Azerbaycanğa köçken edi. Babası olarnan [[Fergana]]da tapıştı. 1948-de mektepge başladı, 1958-de liseni bitirdi. Babası qırımtatar miliy areketinin aktif iştiraqçisi edi. Özi de 1956-da miliy araketge qoşuldu. 1965-de  Moskva Yüksek Teknik mektebniñ, daa sonra Serpuqov Enerji ve Fizik Enstitütin bitirdi. Çalışmaları neticesinde Profesör oldı. İlk sefer 1968 de Moskvada tutuqlandı, 1970ge qadar apiste qaldı. Daa sonra 4 arqadaşınen beraber Özbekistanda makeme etilip Buhara yaqınnıñdaki Qızılçöl apisanesine yiberildi.1972-de azat olğan son Sumgait cam fabrikasında müendis olup çalıştı. Ferğana vadisinin suvlama projesinde vazife yaptı. 1982-de yañıdan tutuqlanıp, Yaqutistanda temerküz qampına yiberildi. Makümiyetin bitmesine üç kün qalğanda , ususiy mahküm statüsünde Blagoveşenskde apis etildi. 1987 de aqıl astanesine yiberildi. Bu sebepnen sürgündeki qırımtatar halqı büyük kütleviy numayişler yapğan içün aynı sene içinde azat etildi. 1989 da qırımtatar miliy areketi adına bir müracat evraqı azırlap Yüksek Sovyet Parlamentosına yiberdi. Bu evrakta qırımtatar halqının haklarının keri berilmesi ve tüm sürgün etilgen halqlar akkında deklerasyon bar edi. 1990-da Qırımtatarları Vatanğa Qaytış Komitesin reisi oldı.1991-de bütün oğraşlarğa rağmen maruz qalınğan qattı politikalarnıñ deñişmemesi, vatanğa kaytışğa müsaade etilmemesi ve hakların geri berilmemesi sebebinden, o künge qadar alğan bütün ünvanların taşladı. 1993 senesinde Tavriya Ekoloji ve Politiknin Şarqiyat bölügi deqanı oldı. Apayı Ayşe fizik ocalığı yapa. Son olaraq Milliy Adalet Fırqası teşebbüsü bar edi. 06.11.1993-de [[Aqmescit]]te taa tam anlaşılamağan bir sebepten qatletilgendir.

==Menbalar==
KIRIM Dergisi 1993 S-5

{{DEFAULTSORT:Osmanov, Yuri}}
[[Kategoriya:Cemaat erbapları]]
[[Kategoriya:Siyasetçiler]]
[[Kategoriya:Alimler]]
[[Kategoriya:1941 senesinde doğğanlar]]
[[Kategoriya:1993 senesinde ölgenler]]
