{{MY
 |tip                        = şeer
 |qırımtatar adı             = Kerç
 |original adı               = ''ukr.'' Керч<br>''rus.'' Керчь
 |memleket                   = Ukraina
 |gerb                       = Kerch-COA.png
 |bayraq                     = Flag of Kerch.svg
 |gerb eni                   = 
 |bayraq eni                 = 
  |lat_deg = 45 |lat_min = 20 |lat_sec = 19
  |lon_deg = 36 |lon_min = 28 |lon_sec = 5
  |CoordAddon                = 
  |CoordScale                = 
 |memleket haritasınıñ büyükligi   = 0
 |region1 haritasınıñ büyükligi    = 300
 |region2 haritasınıñ büyükligi    =
 |region1 haritası           = Crimea-Kerch locator map.png
 |region1 türü               = Region
 |region1                    = Qırım
 |cedvelde region1 adı       =
 |region2 türü               = şeer şurası
 |region2                    = Kerç şeer şurası
 |cedvelde region2 adı       =
 |içki bölünüv               = 
 |baş türü                   = şeer başı
 |baş                        = Oleg Osadçiy
 |temeli qoyulğan tarihı     = 
 |ilki añıluv                = 
 |evelki adları              = Çerkio, Vosporo, Korçev<br>Bospor, Pantikapeyon
 |bu seneden berli statuslı  = 
 |meydanlıq                  = 108
 |yükseklik türü             = 
 |yükseklik                  = 10
 |iklim                      = 
 |resmiy til                 = 
 |resmiy til-ref             =
  |eali                      = 151 300
  |cedvelge aluv senesi      = 2006
  |eali sıqlığı              = 1400,92
  |aglomeratsiya             = 
  |milliy terkip             = 
  |diniy terkip              =
 |saat quşağı                = +2
 |DST                        = bar
 |telefon kodu               = +380-6561
 |poçta indeksleri           = 98300 — 98399
 |avtomobil kodu             =
 |identifikator türü         = 
 |raqamlı identifikator      = 
 |Commons                    = Kerch
 |sayt                       = http://www.kerchrada.gov.ua/
 |sayt tili                  =
}}
'''Kerç''' ({{lang-uk|Керч}}, {{lang-ru|Керчь}}) — şarqiy [[Qırım]]da [[Kerç boğazı]]nıñ yalısında yerleşken bir şeer, iri sanayı, naqliyat, turizm ve yazlıq raatlanuv merkezi, şeer-qaraman. Kerç — dünyanıñ eñ qadimiy şeerlerinden biridir. Şimdi Kerçte çeşit türlü medeniyetler ve devirlerge ait olğan bir çoq tarih ve mimarcılıq abidesi bar.

== Tarih ==
=== Antik devri ===
[[Milâttan evel VII asır]]nıñ soñunda [[Milet]] adlı yunan şeerinden kelgenler şimdiki Kerç yerinde Pantikapey (yunanca Pantikápaion, iran ''Panti Kapa'' sözlerinden çıqtı, tercimesi — ''balıq yolu'') şeerini qurğan ediler. Akropol şimdiki [[Mitridat dağı|Mitridat]] adlı olğan dağda yerleşken edi.
Şeerniñ etrafında başqa qadimiy yunan şeerleriniñ nekropollerinden farqlı olğan nekropol bulunğan edi.
Pantikapey nekropoliniñ terkibinde o zamanda yunanlar içün adetteki topraq qabirlerden ğayrı şeerden çölge taba keçken yolnıñ boyunda bir sıra qurğan bar edi.

==== Bospordaki arbiy federatsiya. Pantikapey ====
Şimdiki Kerç yerleşken topraq atta milâttan evel XVII—XV asırlarda meskün eken, bunı Mayak qasabasınıñ etrafında keçirilgen arheologik qazılmalar tasdıqlay. Amma Kerçniñ şeer olaraq tarihı qararnen 2600 yıldan evel başlandı, [[milâttan evel VII asır]]da Kimmeriy Bospor ([[Kerç boğazı]]) yalısında qadimiy yunan kolonistleri arbiy federatsiya teşkil etken bir sıra mustaqil şeer-devletni qurdılar. Polislerara ittifaqnıñ maqsadı — tamır halqqa ([[skifler]]ge) qarşılıq yapuv edi.

==== Bospor çarlığınıñ ahırı ====
[[I asır]]dan başlap ep Bospor çarlığı kibi Pantikapeyge de [[ostgotlar]] ücüm ettiler.

370 seneleri gunnlar istilâsı vaqtında Pantikapey tamamen yoq oldı. Onıñ keniş yerleri virane alına ketirilgen edi. Amma şeer turmaqta edi ve yaqın arada canlanıp Şimaliy Qara deñiz yanınıñ iri alış-veriş ve esnaf merkezine çevirildi.

=== [[Orta asırlar]] ===
[[VI asır]]da şeer [[Bizans İmperiyası]]nıñ akimiyetinde bulundı.  [[I Yustinian]] imperator qararınen anda garnizon yollandı da qale qurulışı başlandı, qaleniñ adını Bospor qoydılar.

[[VIII asır]]da Qırım [[Hazar Qağanlığı]]nıñ tesiri altına tüşti. Bospor adı Qarşa ya da Çarşa adına deñiştirildi.

[[IX]]—[[X asır]]larda Şimaliy Qara deñiz yanınıñ saipleri slavânlar oldılar. [[Tmutarakan prinsligi]] qurulğanınen Korçev denilgen şeer Qadimiy Rusiyeniñ deñiz araba qapısı edi. [[XIII asır]]da [[moğollar]] Qırımnı ve bu cümleden Korçevni fetih ettiler.
[[Resim:Kerch_Enikale_Fortess.jpg|thumb|right|200px|Yeñi Qale. XVII asır]]

[[1318 senesi]] şeer Şimaliy Qara deñiz yanındaki [[Ceneviz Cumhuriyeti|ceneviz]] müstemlekeleriniñ terkibine kirsetildi.

1475 senesi şeer [[Osmanlı Devleti]]niñ ükümine keçti. O arada Kerç berbat bir alğa keldi ve zaporoj qazaqları tarafından bir qaç kere ücümge oğradı. XVIII asır başında [[Azaq deñizi]]nde Rusiye öz arbiy küçüni quvetlendirgenine cevap olaraq оsmanlılar Kerç boğazı yalısında Yeñi Qaleni quralar.

=== Yañı zaman ===
Rus-оsmanlı cenkinden soñ [[1774 senesi]]ndeki [[Küçük Qaynarca muqavelesi]]ne köre Kerç ve Yeñi Qale Rusiye terkibine kirsetilgen edi.

[[1783 senesi]] Kerç [[Tavriya guberniyası]]nıñ terkibine kirsetildi. Şeerniñ ealisi [[yunanlar]], [[ruslar]], [[ukrainler]], [[italiyalılar]] ve [[ermeniler]]den ibaret edi. 1821 senesi Kerç ve Yeñi Qale hususiy memüriy birlemge — Kerç-Yeñi Qale şeerbaşlığına ayırıldı. Bu aradan başlap şeer abadanlaşıp başlay.

1855 senesi [[Qırım cenki]] vaqtında şeerni ingliz ordusı yıqıp berbat etti.

=== Ulu Vatan cenki vaqtındaki Kerç ===
[[Ulu Vatan cenki]] vaqtında Kerçte sovetnen alman orduları arasında bir çoq deşetli uruş olıp keçti. [[1941 senesi]] noyabr ayında şiddetli uruşlardan soñ almanlar şeerni işğal ettiler. 1941 senesi dekabr 30 künü şeer birinci sefer azat etildi. Sovet ordusı keri çekilgenden soñ askerlerniñ bir qısmı  partizanlarnen beraber [[Acı Muşqay]] taşparçalav quyularına kete.

[[1944 senesi]] [[aprel 11]] künü Kerç tamamen azat etildi.

[[1973 senesi]] [[sentâbr 14]] künü Kerçke şeer-qaraman rütbesi berildi.

== Sanayı ==
[[XX asır]]nıñ ekinci qısmında Kerç iri gemi yapıcılığı ve maden tökmeciligi merkezi olıp qaldı.

[[Şuralar Birligi]] dağılğanı ve bazar iqtisadiyatına köçkeninen gemi yapıcılığı ve maden tökmeciligi saaları zayıflaştılar. Şeer sanayı merkezinden turizm ve yazlıq raatlanuv merkezine çevirildi. 

Şeerniñ tarihı boyu balıqçılıq onıñ içün pek emiyetli edi ve şimdi de Kerç ealisiniñ büyük bir qısmı bu saada çalışa.

== Naqliye ==
Şeerlerara ve halqlarara köçürmeler Kerçte Kerç ticaret limanı, demir yol vokzalı, avtostantsiya ve kiçik aeroport eda ete.

İçtimaiy naqliyat olaraq şeerde esasen avtobuslar ve marşrut taksileri qullanıla. 2004 senesi Kerçniñ ilk trоlleybus marşrutı işletildi.

== Maarif ==
Şeerniñ ameldeki oquv yurtları bular (2004 senesi):
* 28 mektep
* 9 aliy оquv yurtu
* gemi-mehanik ve politehnik tehnikumlar
* tibbiyet oquv yurtu
* 6 ihtisas-tehnikiy oquv yurtu
* bala bağçaları

== Turizm ve raatlanuv ==
Qara ve Azaq deñizleriniñ yalılarında yerleşme sayesinde yaz vaqtında Kerçke sabıq [[ŞSCB]] memleketlerinden raatlanmaq içün bir çoq kişi kele.

Kerç yarımadasında bir qaç şifaiy çamur çeşmesi bar.

== GPS sistemasında koordinatlar ==
* Yeñi Qale: (WGS 84): N 45 20.8368 E 36 36.1027
* Kerç qalesi: (WGS 84): N 45 18.8799 E 36 28.1891
* Töbeçik gölü: (WGS 84): N 45 10.8202 E 36 24.2984
* Çar qurğanı (WGS 84): N 45 22.4974 E 36 32.7114
* Melek Çeşme qurğanı (WGS 84): N 45 21.7691 E 36 28.2041
* Mitridat dağınıñ başı (WGS 84): N 45 21.0029 E 36 28.1762
* Mitridat büyük merdiveni (WGS 84): N 45 21.0482 E 36 28.3833

== Bağlantılar ==
* [http://www.museum.com.ua/istor/sev-vost/sev-vost.htm Bospor devleti ve onıñ şeerleriniñ kümüş aqçaları] {{Ru icon}}
* [http://www.kerch.com.ua Şeer saytı] {{Ru icon}}
* [http://www.kerch.com.ua/webcam/ Web-kamera]
* [http://www.planetakrim.com/catalog/webcam/webcam.php?webcam=4 Web-kamera]
* [http://www.sgu.ru/ogis/museum/kassil/lib/ums/oglavlenie.html Kence oğulnıñ soqağı] — Kerçteki cenk vaqialarını tasvir etüv. {{Ru icon}}
* [http://www.allcrimea.ru/towns/kerch/ Kerç — 27 asırnıñ şeeri] {{Ru icon}}
* [http://kerch-ec.narod.ru/ Şeer aqqında, Kerçke ait olğan sitelerniñ katalogı] {{Ru icon}}
* [http://bospor.com.ua Kerçte basılğan "Bospor" gazetasınıñ saytı] {{Ru icon}}

{{Qırımdaki meskün yerler}}

[[Kategoriya:Qırımdaki şeerler]]

[[bg:Керч]]
[[cs:Kerč]]
[[de:Kertsch]]
[[en:Kerch]]
[[eo:Kerĉo]]
[[es:Kerch]]
[[fa:کرچ]]
[[fi:Kertš]]
[[fr:Kertch]]
[[id:Kerch]]
[[it:Kerč]]
[[ja:ケルチ]]
[[lmo:Kerch]]
[[nl:Kertsj]]
[[no:Kertsj]]
[[pl:Kercz]]
[[ru:Керчь]]
[[sv:Kertj]]
[[tr:Kerç]]
[[uk:Керч]]
[[zh:刻赤]]
