[[Resim:Abdureim Reshidov.jpg|thumb|right|170px|Abdureim Reşidov]]
'''Abdureim Reşidov''' - [[II Cian cenki]] iştirakçisi, [[Şuralar Birliginiñ Qaramanı]], podpolkovnik.

Abdureim Reşidov 1912 senesi [[Qırım]]da, [[Mamaşay]] köyünde köylü qorantasında doğdı. O, yaşlıqtan uçucılıq zenaatına aveslendi ve [[Aqmescit|Aqmescit]] aeroklubına oqumağa kirdi. Soñra [[Ades]] (Odessa) arbiy uçucılar mektebini bitirdi ve arbiy uçucı oldı.

Abdureim Reşidov bombalayıcı ağır uçaqlar eskadrilyasınıñ komandiri edi. O özüniñ cenkâver dostlarınen duşmanğa qarşı uruşlarda misli yoq cesürlik, fedakârlıq, erlik kösterdi. Çoq cenkâver medallernen taqdirlendi.

1945 senesiniñ iyün ayında Abdureim Reşidovğa uruşlarda köstergen cesürlik, fedakârlıqları içün Şuralar Birliginiñ Qaramanı unvanı berildi ve “Altın Yıldız” taqdim etildi.

{{DEFAULTSORT:Reşidov, Abdureim}}
[[Kategoriya:II Cian cenki qaramanları]]
