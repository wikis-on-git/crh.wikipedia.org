'''Urumlar''' - [[Ukraina]]nıñ, [[Donetsk]], [[Mariupol]], [[Zaporijjâ]] şeerlerinen çevirilgen topraqlarda, çoqusı [[Azaq deñizi]]niñ şimaliy yalısında (ukraince Priazovya) yaşağan [[Qırım]] tamırlı, [[Hristian]] dininden, [[Qırımtatar tili]]ne yaqın [[Urum tili]]nde laf etken bir halqtır. Bu vaqıtta Priazovyada 78 biñge yaqın Rum yaşay. Bularnıñ 60-65% Urumlar, qalğanı ise kene Qırım tamırlı olğan, Hristian dininden, amma [[Yunan tili]]nde laf etken Rumeylerdir.

[[Qazahistan]]nıñ [[Kentav]] ve [[Gürcistan]]nıñ [[Tsalka]] şeerlerinde de yaşağan Urum degen başqa halqlar da bar. Bular [[Anadolu]]nıñ Şarqiy [[Qara deñiz]] bölgesinden XIX asırda köçken Türkçe laf etken Yunan tamırlı millettir.

Qırımdaki Urum halqı 1778 senesinde Çariçe [[II Yekaterina]] vaqtında Qırımdan sürgün etilip Azaq deñiziniñ yalısına yerleştirilgen.

== Menbalar ==
* Ortadoks Türkler - Urumlar, Erdoğan Altınkaynak, ISBN 975-6551-55-0

== Ayrıca baqıñız ==
* [[Urum tili]]

[[Category:Urumlar| ]]

[[de:Urum]]
[[en:Urums]]
[[fr:Urum]]
[[mk:Уруми]]
[[ru:Урумы]]
[[uk:Уруми]]
