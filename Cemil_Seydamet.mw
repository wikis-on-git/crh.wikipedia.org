'''Cemil Seydamet''' (1903 – 1977) - belli qırımtatar şair ve yazıcısı.

Cemil Seydamet (edebiy taqmaqı “Buzlu”), 1903 senesinde [[Qarasuvbazar]]da dünyağa keldi. Balalığında mında yañı açılğan [[rüşdiye]] mektebinde oqudı. Daa soñra ayaqqapçıda ve parası yetmegen içün [[Ableş]] ve [[Qırqlar]] köylerine ketip, bağçalarda çalıştı.

1922 senesinde [[Aqmescit]]teki fırqa meketbine kirdi, aynı vaqıtta devam etken marebelerge qatıldı. 1923 senesinde [[Yañı Dünya]] gazetasında Şarq adlı şiiri neşir etildi. 1924 senesinde [[Moskva]]ğa Şarq Emeklileri Univertitinde oqumağa yiberildi. Mında ekende, “Qanlı Gömlek” (1926), “Qurtlağan Kögüs” (1927) ikâyelerin yazdı.
 
Oquvnı bitirgen soñ, 1928-de Qırımğa qaytıp Yañı Dünya gazetası ve İleri mecmuasında müelliflik yaptı. Bu vaqıtta, “Quyu Tübünde”, “Amam Aralığı” ve “Ufqa Doğru” romanınıñ birinci bölügi basıldı.

1931 de Moskvağa qaytqan Cemil Seydamet, bu yerde Türk tarihı aqqında  yüksek ögrenim yasap, daa soñra [[Özbekistan]]da bir qısım gazetalarda çalıştı. 1956 senesinde emekli olıp Moskvağa yerleşti, 1977 senesinde anda vefat etti.

== Eserleri ==
* Pyesalar Aqqında, "Yañi Dünya", 1928, İyül 11
* Teatro Aqqında, "İleri", 1929, Nı.-c. 6-8
* Til Ve Edebiyat Aqqında, "Yañı Dünya", 1930, İyül 22
* Edebiy Til Meselesi Aqqında, "Yañı Dünya", 1934, Sentâbr 20
* Edebiyat Saamızğa Bir Nazar, "Bolşevik Yolu", 1930, N 1., 55-59 s.
* Kommunist Yazıcı ([[Cafer Ğafar]] aqqında), "Lenin Bayrağı", 1964, Sentâbr 10
* Edebiyatımıznıñ Klassigi ([[Ümer İpçi]] aqqında), "Lenin Bayrağı", 1972, İyül 25
* Uraqqa Doğru (Roman), Taşkent, 1973 (163 S.)
* [[Irğat Qadır]] (Edebiy Portret), Taşkent, 1978 (87 S.)


==Menbalar==
Türkiye Cumhuriyeti Kültür Bakanlığı

{{DEFAULTSORT:Seydamet, Cemil}}
[[Kategoriya:Şairler]]
[[Kategoriya:Yazıcılar]]
[[Kategoriya:1903 senesinde doğğanlar]]
[[Kategoriya:1977 senesinde ölgenler]]
